<entries>
<entry name="PINSTRESS_INTERIOR_GROUND_POST">Che meraviglia! Poter affrontare un avversario con un po’ di energia.<page>È evidente che tu sia molto talentuosa. Spero che il mio addestramento ti abbia lasciato qualcosa.</entry>
<entry name="PINSTRESS_INTERIOR_GROUND_MEET">Che maleducata! Destare una Puntaspilli dalla sua meditazione profonda!<page>Continua a fare l’impertinente e correrai il rischio di farti infilzare ben benino!<hpage>Mi sorprende trovare un insetto ancora di mente buona in un luogo così inospitale. Sei una guerriera esperta nelle lame di questa terra?<page>Esatto! Una Puntaspilli! Quel tuo ago potrà anche bastare a te, strano com’è, ma è lo spillo la gloriosa arma di Lungitela.<page>Dato che ormai sono sveglia, ti va un rapido addestramento? Vuoi vedere all’opera il potere di una Puntaspilli? Magari questa vecchia maestra può farti vedere un paio di cosette.</entry>
<entry name="PINSTRESS_INTERIOR_GROUND_TALK_ACT_3">Era davvero da tanto che non mi sentivo così vigorosa. Tutti quei pellegrini smorti erano inutili per mettere alla prova le mie capacità.<hpage>La tua lama si è rivelata una notevole insidia, Puntaspilli. Ho viaggiato per tutto questo regno, ma la forza e le abilità che vi si celano non cessano di sorprendermi.<page>Anche tu hai i tuoi singolari punti di forza, insetto con l’ago. Se solo ci fossimo incontrate in tempi più tranquilli, pensa a tutto quello che avremmo potuto imparare l’una dall’altra!</entry>
<entry name="PINSTRESS_INTERIOR_GROUND_ACCEPTED">Una scelta coraggiosa, insetto con l’ago. Scuotiamo un po’ i carapaci!</entry>
<entry name="PINSTRESS_INTERIOR_GROUND_PROMPT">Addestrarsi con la Puntaspilli?</entry>
<entry name="WORLD_EDGE"><hpage>Queste sabbie segnano il confine del territorio di Lungitela. Sono stata condotta in questa terra attraverso le caverne più avanti.<hpage>Qualcosa alla sommità di questo regno ha ancora fame di me. Se dovessi fuggire adesso, verrei nuovamente perseguita.<hpage>Finché non troverò la fonte di quella fame e non la eliminerò, non sarò libera. </entry>
<entry name="PINSTRESS_NPC_TALK_01">PINSTRESS_NPC_TALK_01</entry>
<entry name="PINSTRESS_INTERIOR_STAND_MEET">Di ritorno, insetto con l’ago? Non hai posti più importanti dove andare, che questi gradini sabbiosi?<hpage>Non mi tratterrò a lungo, Puntaspilli. La tua dimora e la tua arte offrono una sensazione di sicurezza rara in queste terre.</entry>
<entry name="STEEL_SENTINEL_QUEST_REPEAT">Trova il vassallo... entità pallida. Restituiscilo a noi... Salvaci entrambi dall’ira dei padroni.</entry>
<entry name="PINSTRESS_FINAL_MEET_RETURN">Insetto con l’ago! Con quei tremori neri, il gran finale di Lungitela sta arrivando in fretta.<page>Brandisci la tua lama! Vediamo se almeno una di noi fa una fine degna della propria natura!</entry>
<entry name="PINSTRESS_FINAL_MEET">Ah ah! Insetto con l’ago! Chi altro oserebbe risvegliare una Puntaspilli con tale energia?!<page>Hai visto il mio desiderio, ho indovinato? E me lo esaudirai, dico bene?<hpage>So cosa stai cercando, Puntaspilli... un duello mortale, un epilogo per la battaglia, non il cedimento della caverna.<hpage>Posso soddisfarti... fino a un certo punto... Ma una sfida ancora più grande mi attende giù in basso.<page>Qualsiasi altra cosa ti tenga occupata, potresti trovarla futile adesso, insetto con l’ago. I tremori neri... Il gran finale di Lungitela sta arrivando.<page>Dunque basta cianciare, dai! Che ne dici se cominciamo? Vediamo se almeno una di noi fa una fine degna della propria natura!</entry>
<entry name="STEEL_SENTINEL_REOFFER">Creatura, superiore... È stata mandata... servita dai padroni... per ritrovare il vassallo perduto di Zi?</entry>
<entry name="STEEL_SERVANT_END_1_ACT3">No. No. No... Il mio salvatore, ucciso!<page>Perché l’avete fatto, guerriera crudele? Perché dovrei restare e servire, così a lungo?<hpage>Quel vuoto non deve essere richiamato, insetto. Sta già attaccando queste terre con una potenza sufficiente da decretarne la fine. Evocarlo ancora più forte non farebbe che sveltirne la rovina.<hpage>Almeno per il momento, il tuo carapace è salvo. Sono arrivata in tempo solo perché così ha desiderato la tua amica di acciaio, timorosa della collera dei suoi padroni.</entry>
<entry name="PINSTRESS_FINAL_DEFEATED_PRE">Bah! Una vittoria corretta, eppure decidi di risparmiarmi il colpo esiziale?<hpage>Posso mettere alla prova te, Puntaspilli, e me stessa in vista di ciò che verrà, ma non ti ucciderò.<hpage>Nonostante i tremori, la rovina di Lungitela non è così certa come sembra. Agirò per cambiare quel destino.<hpage>Se riuscirò nel mio intento, la terra che resterà avrà bisogno della difesa di insetti forti come te.<page>Ah, sei proprio d’ispirazione! Mi fai sembrare una bella sciocca, qui a pensare solo alla fine mentre tu immagini un futuro roseo...<page>A quanto pare mi hai battuta due volte, insetto con l’ago, sia il mio spillo che la risolutezza che ho nel cuore...</entry>
<entry name="STEEL_SENTINEL_ACCEPT"><hpage>Non ti aiuterò per far piacere ai tuoi padroni, bensì di mia spontanea volontà, sempre che i miei viaggi lo consentano.<hpage>Ho già incontrato una creatura simile al tuo vassallo, subdola e scurrile, e capace di nascondersi bene.<hpage>Se il tuo servo presentasse caratteristiche simili, potrebbe essere difficile rintracciarlo. Dove pensi che debba iniziare a cercare?<page>Zi ha avvertito il suo movimento... Conosce i luoghi in cui riposa. Per l’entità pallida... Zi li segnerà sulla mappa.<page>Vai in cerca del vassallo... Recupera lui, o il suo cadavere... una delle due opzioni... entrambe serviranno... a scongiurare la furia dei padroni.</entry>
<entry name="PINSTRESS_INTERIOR_GROUND_MEET_ACT_3">Che maleducata! Destare una Puntaspilli dalla sua meditazione profonda!<page>Continua a fare l’impertinente e correrai il rischio di farti infilzare ben benino!<hpage>Mi sorprende trovare un insetto ancora vivo in un luogo così inospitale. Sei una guerriera esperta nelle lame di questa terra?<page>Esatto! Una Puntaspilli! Quel tuo ago potrà anche bastare a te, ma è lo spillo la gloriosa arma di Lungitela, o almeno lo era... Del resto questa terra sembra trovarsi sulla via del declino.<page>Beh, dato che ormai sono sveglia e di colpo siamo a corto di tempo, ti va un rapido addestramento? Magari questa vecchia maestra può farti vedere un paio di cosette?</entry>
<entry name="PINSTRESS_NPC_REPEAT">PINSTRESS_NPC_REPEAT</entry>
<entry name="PINSTRESS_INTERIOR_SIT_TALK_REPEAT">E ora vai, insetto con l’ago. Nutro rispetto nei confronti tuoi e della tua lama affilata, ma non puoi approfittarti della mia ospitalità.</entry>
<entry name="PINSTRESS_FINAL_ICECORE_VISITED">Non so se già lo sai, insetto con l’ago, ma pare ci sia un segreto lucente nascosto nel cuore di questa montagna.<page>Dev’essere una meraviglia, così dicevano le mie sorelle, una caverna gigante tutta di cristallo.<hpage>Sono stata in quel luogo, Puntaspilli. Un sito veramente straordinario. Spero solo che non vada presto perduto.<page>Certo che ci sei già andata! Maestra con la lama e maestra esploratrice. Hai dimostrato di avere un talento impressionante. <page>Beh, dato che ormai sembri aver finito qui, non è ora che tu torni a occuparti di tutte quelle faccende importanti?</entry>
<entry name="STEEL_SERVANT_END_2"><page>Ma la veggente niente sa! Niente del dolore. Un peso che solo il piccolo Sula deve portare... Vedere queste terre morire, a poco a poco, e gli insetti soffrire, cadere, mentre il nostro carapace vive...<page>I cuordacciaio sentono così poco... ma noi siamo costretti a servire e tutto sopportare. Noi soli. Perché?<hpage>... Altri potrebbero conoscere lo stesso dolore, piccolo insetto. O almeno, qualcosa di simile.<page>Dunque mi incatenerete di nuovo? Mi spronerete con la punta della lama e, consapevolmente, mi restituirete a quel dolore?<hpage>... No. Informerò la creatura d’acciaio su ciò che è emerso qui, ma non posso forzare un insetto a fare ritorno a una mansione così crudele.<page>Ma allora, ma allora... Sula è libero? Almeno di correre? Vi supplico, insetto, questi arti devono muoversi, veloci, veloci e lontano, lontanissimo!</entry>
<entry name="STEEL_SENTINEL_REPEAT">Zi deve vegliare, registrare... e aspettare... Sempre fedele al suo ruolo... È la pietra a destinarla... Al dovere.</entry>
<entry name="PINSTRESS_FINAL_DEFEATED_REPEAT">È stata una battaglia di tutto rispetto, amica mia... Adesso vai e occupati di tutte quelle faccende importanti. Io ti auguro ogni successo.</entry>
<entry name="STEEL_SENTINEL_OFFER">... Creatura, superiore... Il suo incontro. Il risveglio di Zi... Non è un caso... È stata mandata a Zi, sì? Servita dai padroni?... Per ritrovare il suo vassallo perduto?</entry>
<entry name="PINSTRESS_INTERIOR_SIT_TALK_01"><hpage>Puntaspilli, perché scegli di vivere tra queste caverne tormentate dalle tempeste? Dovranno pur esistere luoghi più ospitali?<page>Un ambiente più clemente? Più caldo? Mi rammollirei! Come altro si fa a mantenersi svegli?<hpage>Dunque non sei qui per nasconderti? Quella Cittadella lassù non sembra amichevole con chi vuol essere libero, o con i forti che scelgono di restare da soli.<page>... Infatti. Ecco, sì. Anche quello è un motivo, motivo che mi reca una certa vergogna.<page>La nostra grandiosa Cittadella ha imparato bene dagli insegnamenti delle antiche Puntaspilli. Solo che poi ha deciso di ritorcerli contro di noi!<page>Nonostante le nostre abilità fossero superiori, siamo sempre state in poche e le nostre forze non hanno retto.<page>Del mio ordine, in passato così riverito, restiamo solo in due, rintanate nei canti più dimenticati di Lungitela, e la mia sorella di spillo si è persa in attività più pacifiche.</entry>
<entry name="WORLD_EDGE_REPEAT"><hpage>Non posso ancora lasciare questa terra. Finché non ne eliminerò la fonte, quella fame che il regno ha di me non si placherà.</entry>
<entry name="STEEL_SENTINEL_DECLINE">Entità pallida... Rifiuteresti il ruolo? Non sei addomesticata, legata, dai padroni? Lo sapresti... l’obbedienza è essenziale.<page>Ricorda il destino di chi osa sfidare... Anche tu, superiore... Soprattutto tu, superiore...<page>... Compressione... L’abbiamo subita. Non l’augureremmo mai a nessuno.</entry>
<entry name="PINSTRESS_INTERIOR_GROUND_DECLINED">Ahh, il tuo ago è troppo timido per mostrare quant’è affilato? Che peccato.</entry>
<entry name="PINSTRESS_INTERIOR_STAND_REPEAT">Anche la mia accoglienza ha i suoi limiti, insetto con l’ago.<page>Oramai sono abituata alla solitudine, e trovo snervante fare da padrona di casa a te e alla tua forza singolare così a lungo.</entry>
<entry name="PINSTRESS_INTERIOR_GROUND_REOFFER">Hai in programma di restare per un po’, insetto con l’ago?<page>Ti va un rapido addestramento? Vuoi vedere all’opera il potere di una Puntaspilli? Magari questa vecchia maestra può farti vedere un paio di cosette?</entry>
<entry name="PINSTRESS_FINAL_REOFFER">Hai cambiato idea sul nostro combattimento, insetto con l’ago? Bene! Non lesinerò sulla lama, e mi aspetto lo stesso da te.</entry>
<entry name="STEEL_SENTINEL_MEET">... Insetto... Superiore... È venuto a cercare... Zi ha trovato... Si è destata.<hpage>Salve, creatura d’acciaio. Ho già incontrato tuoi simili in passato. Dalla tua presenza si deduce che anche questa terra è caduta nel raggio di visione dei tuoi padroni.<page>Padroni... Sì... Per loro, Zi osserva... obbediente... sempre...<page>E tu... una creatura dimezzata... Entità pallida... Entità insetto... vecchia... testarda... sola... Anche tu sei osservata.</entry>
<entry name="STEEL_SENTINEL_OFFER_NO_MAP">... Creatura, superiore... Il suo incontro, il risveglio di Zi... Non è un caso... È stata mandata, servita dai padroni?... Per ritrovare il suo vassallo perduto?<page>Ma no... l’entità pallida non può... Prima, serve una mappa. Entità pallida deve acquisirne una. Solo dopo Zi potrà aggiungere i segni... La posizione del vassallo è sentita fortemente.</entry>
<entry name="STEEL_SENTINEL_END_1"><hpage>Zi, il tuo vassallo è fuggito, ancora vivo, oltre queste terre.<hpage>Ho scelto di consentirgli di scappare, anche a costo di non esaudire il tuo desiderio.<page>Il desiderio? No... entità pallida... Zi ha avvertito il vostro incontro... Il rituale... Il vassallo è corrotto. Ha toccato il buio. I padroni gli daranno la caccia... non importa quanto lontano sarà.<hpage>Forse, per il tuo vassallo, ciò è preferibile? Restare qui da schiavo o fuggire verso la libertà. Ha fatto la sua scelta, e l’ha conclamata con le sue azioni oscure.<hpage>Il suo eroe oscuro è stato sconfitto, ma potrebbe tuttavia sopravvivere, per fortuna o per scaltrezza.<page>Speranza!... Entità pallida... Per un vassallo che sfida i padroni?... Dai a Zi un pensiero, complesso...<page>L’esito è differente... e Zi deve ora osservare da sola... ma questo potrebbe essere un modo migliore?<page>Zi accetterà l’accaduto... pregherà affinché i padroni vedano la sua lealtà... e anche Zi spererà... che il suo vassallo viva a lungo in libertà.</entry>
<entry name="PINSTRESS_FINAL_DEFEATED_POST">In riconoscimento della tua bravura, con la lama e con lo spirito... e della tua moderazione, accetta questo distintivo del mio ordine.<page>Non avrei mai immaginato che un nuovo membro potesse aggiungersi alle nostre magre fila, ma te lo meriti davvero.</entry>
<entry name="WORLD_EDGE_ACT3_REPEAT"><hpage>Non fuggirò. Non posso abbandonare il regno a un destino che è opera mia.</entry>
<entry name="STEEL_SENTINEL_REOFFER_NO_MAP">Creatura superiore... ritorna quando avrai acquisito una mappa. Una mappa è necessaria, essenziale, per servire i padroni... per aiutare Zi.</entry>
<entry name="PINSTRESS_FINAL_DECLINE">Aah... Peccato. Di certo una battaglia sarebbe una fine migliore, no?<page>Se non periamo di lama, dovremo accettare qualsiasi conclusione che questa nuova calamità sismica ci scaraventi addosso.</entry>
<entry name="STEEL_SERVANT_RITUAL"><hpage>Interrompi l’evocazione, insetto sciocco!<hpage>Potrai anche anelare alla libertà, ma quel salvatore che speri di invocare porterà solo la morte.</entry>
<entry name="PINSTRESS_INTERIOR_GROUND_TALK">Era davvero da tanto che non mi sentivo così vigorosa. Tutti quei pellegrini smorti sono inutili per mettere alla prova le mie capacità.<hpage>La tua lama si è rivelata una notevole insidia, Puntaspilli. La forza e le abilità che si celano per questo regno non cessano di sorprendermi.<page>Anche tu hai i tuoi singolari punti di forza, insetto con l’ago. Credo siano più di quanti tu sia disposta a rivelarmi.<page>Chissà verso cosa vuoi rivolgere tutto quel potere?</entry>
<entry name="STEEL_SERVANT_END_1">No. No. No... Il mio eroe, ucciso!<page>Perché l’avete fatto, guerriera crudele? Perché dovrei restare e servire, così a lungo?<hpage>Quel vuoto non deve essere richiamato, insetto. Né adesso né mai. Nessuno può controllarlo, sebbene in molti ci abbiano provato. <hpage>Se mai offrisse alcuna forza, come da te sperato, presto se ne vedrebbe la falsità.<hpage>Ritieniti fortunato, poiché sono arrivata qui in tempo. Il tuo carapace è salvo, e solo perché così ha desiderato la tua amica di acciaio, timorosa della collera dei suoi padroni.</entry>
<entry name="WORLD_EDGE_ACT3"><hpage>Se scegliessi di avventurarmi oltre, abbandonerei Lungitela a un destino che è opera mia.<hpage>Finché vivrò e avrò ancora le facoltà per agire, non permetterò che si arrivi a una simile fine.</entry>
<entry name="PINSTRESS_FINAL_ICECORE">Non so se già lo sai, insetto con l’ago, ma pare ci sia un segreto lucente nascosto nel cuore di questa montagna.<page>Dev’essere una meraviglia, così dicevano le mie sorelle, una caverna gigante tutta di cristallo.<page>Se resti per un po’ su queste alture e ne hai il tempo, perché non provi a cercarla?<page>Certo, prima dovresti trovare l’entrata, ma, dovesse interessarti, di certo non ti mancano le abilità per insinuarti all’interno.</entry>
<entry name="STEEL_SENTINEL_END_2"><page>Un piccolo dono per te, entità pallida... per il pensiero, complesso... roccia della casa di caverne... e della nascita di Zi. Che possa aiutarti nelle tue azioni future su questa terra.</entry>
<entry name="PINSTRESS_INTERIOR_GROUND_REPEAT">E ora vai, insetto con l’ago! Una Puntaspilli del mio calibro ha bisogno di una meditazione profonda, soprattutto dopo un bel combattimento.<hpage>Arrivederci, Puntaspilli. Che la tua lama possa restare affilata.</entry>
</entries>
