<entries>
<entry name="BB_FIXER_ACT3_MEET">Ah! Signorina. Naturalmente sei riuscita a sopravvivere! Abile come sei, non è una sorpresa. <page>Purtroppo, non posso dire lo stesso della maggior parte delle creature di qui. E il nostro bell’accampamento non è più sicuro per nessun insetto. Tutti sono stati colpiti da questa calamità oscura.<hpage>Non esiste più alcun luogo sicuro, signore, ma mi fa piacere che voi ed altri restiate, sebbene in pochi. Sappiate che farò di tutto per porre rimedio a questa situazione.<page>Calmare il nostro mondo in tumulto? Punti assai in alto, signorina. Non credo che esista un insetto capace di arrestare questi eventi, ma mi rincuora sapere che tu abbia ancora abbastanza entusiasmo da non pensarla così.<page>Riposa qui con noi quanto a lungo vorrai. Siamo in pochi e al momento sogniamo solo un po’ di compagnia.</entry>
<entry name="BB_FIXER_DELIVERY"><hpage>Signore, porto delle provviste dalla città delle campane lassù in alto, in aiuto al vostro accampamento e i suoi residenti.<page>Ah! Queste creature ti saranno di molto riconoscenti. In tanti arrivano qui con solo il proprio carapace. La tua consegna renderà la loro esistenza un pochino più facile.</entry>
<entry name="MOSSCREEP_MEET_ALT">Mmh. Mmmh! Chi è? Un’intrusa! Terribile! Interrompere il lavoro di un umile druido!<hpage>Non era mia intenzione interrompere, druido. Il suono della tua risata mi ha spinto a investigare.<page>Cosa? Risata? Non ho idea di cosa tu voglia dire. Che sciocchezze!</entry>
<entry name="BB_CARETAKER_BASEMENT_REPEAT">Che i tuoi viaggi ti portino tanta fortuna, cacciatrice. E che la Cittadella arrivi a temere la tua libertà nella nostra terra.</entry>
<entry name="BELLWAY_PILGRIM_MEET_2">Ma ch... Oh, di nuovo tu. Ti prego, basta parlare di campane e viaggi. Sto cercando di nascondermi.<hpage>Non volevo essere invadente, signora. Vi state raccogliendo prima di partire in viaggio?<page>Come tutti gli altri? Tutti i miei fratelli e sorelle che sono andati incontro alla morte! Penso proprio che mi tratterrò qui ancora un po’ con i miei pensieri...</entry>
<entry name="BB_RESIDENT_GOT_SILKSPEAR">Dev’essere terrificante, andare oltre l’insediamento. Non vi è altro che mostri e pazzia in agguato nel buio.<page>Ma ho sentito storie che narrano di un posto sicuro. Proprio qui sopra, dove il muschio inverdisce le pietre, c’è un vecchio villaggio. Pare sia un luogo sacro, protetto.<hpage>Ho visitato l’insediamento di cui parlate. È stato costruito attorno a una spira funeraria che ospita il corpo di un’antica Tessitrice.<hpage>Ma non si può dire che sia sicuro. Il terreno è insidioso, e gli spazi comuni brulicano di predatori. Vi consiglio di evitare quel luogo.<page>Oh... Capisco. Ma certo. Nessun posto è privo di pericoli, non è così? Per noi pellegrini il mondo è così.</entry>
<entry name="FUNERAL_2">Sebbene noi pellegrini guardiamo sempre in alto e mai vacilliamo, la dipartita di un fratello o una sorella non può che immobilizzare i nostri arti tremanti.</entry>
<entry name="BB_CARETAKER_REPEAT">Pochi sono estranei come te, cara cacciatrice. Torna a trovarmi se ne hai voglia.<page>Non vedo l’ora di scoprire come i tuoi passi scuoteranno il nostro mondo. Oho. Sì!</entry>
<entry name="MOSSCREEP_COMPLETED_ACT3">Ooh, il mondo trema! Ma noi lo sentiamo... palpitare senza tregua... palpitare libero...</entry>
<entry name="MOSSCREEP_REFUSE">L’esauditrice rifiuta! Capisco. L’esauditrice è cattiva, meschina. Fuorviata! Torna qui a mente sgombra. Ritorna qui ed esaudisci il mio desiderio!</entry>
<entry name="BELLWAY_PILGRIM_MEET_1">Oh... Anche tu sei venuta a nasconderti qui? Viviamo in un mondo spaventoso. Se riesci a stare in silenzio, puoi restare qui con me.<hpage>Avete scelto un luogo curioso per riposare, signora. Questa fossa, queste campane e la struttura attorno... fanno pensare a una stazione di trasporto, sebbene abbandonata.<page>È così. All’accampamento si dice che queste campane, forgiate dai nostri antenati, attraversino tutte le terre come delle grandi vene.<page>E c’è chi dice che gli insetti ci viaggiassero dentro in passato, a bordo di carrozze dorate, nientemeno!<page>Ma viaggiare in questo modo non sarebbe un peccato per noi pellegrini? Noi dobbiamo camminare, scalare e strisciare usando solo i nostri miseri artigli... Solo così possiamo dimostrare la nostra devozione.</entry>
<entry name="BB_FIXER_Q1_UNACCEPTED">Hai dato uno sguardo all’albo dei desideri? Magari hai visto che ho avuto la faccia tosta di aggiungerne uno mio.<page>Del resto l’ho costruito io, quell’affare. Secondo me il regno dovrebbe esaudire il mio desiderio prima degli altri.</entry>
<entry name="MOSSCREEP_DONT_GIVE">Ti tieni le bacche per te? Tutte per te? Mmmh. Violatrice di promesse! Violatrice di promesse!</entry>
<entry name="BB_RESIDENT_NAME">Non ti ho mai detto il mio nome, vero? Come sono maleducato.<page>Pilby. È stato un piacere passare del tempo in tua compagnia.<hpage>Il piacere è mio, signore. Era da tempo che non avevo l’opportunità di conversare così amabilmente.<hpage>Il mio nome è Hornet. Piacere di fare ufficialmente la vostra conoscenza.<page>Hornet, eh? Un nome forte. Ti si addice. Eh eh...</entry>
<entry name="MOSSCREEP_TRADE_INTRO">Le bacchemuschio. Le cacci ancora, piccolina? Il mio desiderio è stato esaudito, ma ora è chiaro che me ne servono altre! Altre!<page>Porta qui altre bacchemuschio. Mmmh. Sì, scambieremo. Preziosi grani per bacche fresche!</entry>
<entry name="MOSSCREEP_CANCOMPLETE"><hpage>Come promesso, druido, ho le tue bacche. Perché ti servono frutti così ordinari?<page>Ordinari?! No. No... Speciali. Adorati. Solo un druido può saperlo! Le bacche luminose! Per il mio desiderio. Desiderio così caro! </entry>
<entry name="BB_SHOPKEEP_NOSTOCK_RETURN">Presto mi avvierò su per la strada che porta alla Cittadella. Grazie alla santità dei miei grani, sono certa che il mio cammino non sarà arduo...</entry>
<entry name="BB_FIXER_ACT3_DELIVERY_POST">Oh! Non puoi mica andartene senza ricevere prima una ricompensa per il tuo lavoro. Accetta questi grani.<page>A noi non servono più granché, ma spero che tu potrai farne uso durante i tuoi spostamenti.</entry>
<entry name="MOSSCREEP_OFFER">Sei qui, qui dentro, quindi perché ti sei mandata? Mmh? Hai sentito il mio desiderio? Esauditrice di desideri? Tu?<hpage>Esauditrice di desideri?<page>Desideri, sì! Il mio desiderio! Mi servono frutti del mondo, tre tesorucci. Mi servono, quindi desidero! Non è stato il regno a mandarti, piccolina, a esaudire il mio desiderio?</entry>
<entry name="BB_RESIDENT_BELLHART">I tuoi viaggi ti hanno portato in luoghi distanti, vero? Io invece devo ancora iniziare il mio. Un pellegrino dovrebbe vergognarsi a temporeggiare così tanto.<hpage>Io non vedo alcuna vergogna, signore. La vostra vita è solo vostra, e non deve essere sperperata al richiamo spettrale della Cittadella. Partite di vostra propria volontà, o non partite affatto.<page>Beh... Proprio non sei una pellegrina, questo è certo. Ciò che dici è sacrilego, che tu lo dica con intenzioni amichevoli o meno.<page>Eppure... Le tue parole non mi indignano. Forse nemmeno io sono davvero un pellegrino.</entry>
<entry name="BB_SHOPKEEP_ITEM_ROSARY_MAGNET_DESC">Questa pietra è una bellezza, non trovi? Dicono che ti aiuti a raccogliere i grani lungo la strada. Tornerai a darmene un po’, vero?</entry>
<entry name="FUNERAL_NAME_2">Ah, grazie per avercelo detto, sorella. Per il giusto e solerte Pilby, noi cantiamo.</entry>
<entry name="MOSSCREEP_COMPLETED">Mmmh. Lo senti, vero?... Ascolta attenta. Debole, ma prezioso. Un polso, un battito! Debole... È il nostro...</entry>
<entry name="BB_SHOPKEEP_ITEM_ROSARY_SET_DESC">Hai dei grani sfusi nelle tasche? Io posso unirli con un filo, così non rischi di perderli. Può sembrare un’arte semplice, ma ci vuole talento per legarli bene. </entry>
<entry name="BB_RESIDENT_MEET_ALT">Mmh? Io ti riconosco. Sei tornata all’accampamento, dunque? Sei una pellegrina, o solo un’errante?<hpage>Non sono una pellegrina, signore, anche se ho percorso le stesse loro strade.<page>Non sei una pellegrina? Beh, immagino non faccia alcuna differenza. Dobbiamo tutti risalire le strade, e quasi tutti cadranno molto prima di vedere il gran portale.<page>Se sei saggia, ti fermerai qui a riposare prima di tornare in quel mondo pericoloso...</entry>
<entry name="MOSSCREEP_TRADE_ACCEPT_2">Mmmh, frutta preziosa! Sì, profumata e rotonda. Rotondissima! Per te, te che trovi le bacche, una bella ricompensa di grani!</entry>
<entry name="BB_SHOPKEEP_MEET">Oh oh! Viaggiatrice! Sei diretta alla Cittadella, vero? Beh, prima di partire, perché non ti fermi a fare affari con una vecchia pellegrina?<hpage>Avevo visto le vostre merci, signora, ma temo di non avere niente di valore da offrire in cambio.<page>Oh, non preoccuparti! Possiamo comunque barattare, anche se non hai niente di interessante da scambiare. In questa terra devota, la valuta di scambio è la fede!<page>Grani! Quelle perline sapientemente intagliate che servono a pregare! Se solo tu potessi cedermene alcune, ti darò qualcosa dal valore simile.</entry>
<entry name="BB_SHOPKEEP_ITEM_TOKEN_FAITH_DESC">Sembra solo una chiave, ma chissà cosa sbloccherà? Secondo me arriva dalla Cittadella, quindi deve aprire il passaggio verso qualcosa di sacro!</entry>
<entry name="BB_SHOPKEEP_ITEM_TOOLMETAL_DESC">Questa è una rarità. Più lucente della fede e più resistente del didietro di un Granchialto. Un insetto artigiano di quelli bravi potrebbe ricavarci qualcosa di bello, con le giuste competenze.</entry>
<entry name="BB_FIXER_DELIVERY_POST">Hai fatto tanta strada, prendi qualche grano. Te li sei guadagnati.</entry>
<entry name="MOSSCREEP_INGREDIENT"><hpage>Druido, mi serve una porzione della tua zuppa di baccamuschio per soddisfare un insetto insaziabile della Cittadella. Me ne daresti un po’?<page>Mmmh! Un insetto interessato al mio preparato di bacche? Dev’essere forte per tollerare un sapore così intenso!<page>Ecco un sapore maturo! Violento! Sa di piacere e di dolore! Anche lui potrebbe avere le visioni con quel gusto forte. Le visioni, potrebbe averle?<page>Esaudisci la zuppa! Così il tuo insetto, mmmh... può avere le visioni. Sì! Te ne daremo!</entry>
<entry name="MOSSCREEP_TRADE_FINAL_2">Ahhh! Ahhh-ohhhh! Di nuovo quell’odore! Ora più forte, più forte! Ma ancora giovane! Ascolta le tue sorelle, piccolino, e cresci! Oh, cresci!</entry>
<entry name="MOSSCREEP_TRADE_FINAL_3">Oh... mmmh. Fanno male anche a te, le visioni? La puzza? Frutti cattivi, terribili. Che dolore!<page>Bacche sufficienti. Non ce ne servono altre. Però per te, mia unica e sola amica. Mia adorata. Una ricompensa!<page>Il tuo amuleto. Fammi... trasfondere. Sì. Le lacrime del tuo amuleto scorreranno ancora più forti!</entry>
<entry name="MOSSCREEP_TRADE_FINAL_1">Mmmh, frutta preziosa! Preziosissima! E ora, forse, ne abbiamo abbastanza. Abbastanza, abbastanza! Perché il nostro lavoro spesso comincia, ma mai finisce!</entry>
<entry name="BB_RESIDENT_PILGRIMSREST">Ah, ci rivediamo! È un tale piacere scorgere un volto familiare lungo questa insidiosa salita.<hpage>Salve, signore. Vedo che avete intrapreso il vostro pellegrinaggio, o forse siete partito di vostra propria volontà. Ad ogni modo, sono lieta di rivedervi qui ancora incolume.<page>Non proprio incolume, direi. Ho qualche graffio e ammaccatura qua e là. Del resto, viaggiando queste cose succedono.<page>Però ho visto così tante cose! Grandiose strutture metalliche e vaste distese riarse. Di fronte a una tale magnificenza ci si sente più umili, persino chi come me già lo era!<page>Riposerò qui ancora per un po’ prima di ripartire.</entry>
<entry name="MOSSCREEP_QUESTCOMPLETE">Mmmh! Mmmh! Sono loro, i preziosi frutti promessi!<page>Consegnali, eccoli, e ora finalmente possiamo cominciare!</entry>
<entry name="BB_SHOPKEEP_ITEM_MASK_SHARD_DESC">Una parte di un tutto più grande, ma finemente lavorato. Prendila, viaggiatrice. Può portarti fortuna.</entry>
<entry name="FUNERAL_FINAL_NONAME">Addio, piccolo pellegrino. Che il tuo carapace solidifichi il cammino che altri percorreranno.</entry>
<entry name="BB_FIXER_BENCHREPAIR_REPEAT_ALT">Con i tempi che corrono, non possiamo che chinare il capo e cercare di ricostruire.</entry>
<entry name="MOSSCREEP_MEET_ACT3"><page>Mmmh! È ora? Le nostre terre scuotono il loro dolore! Un nuovo battito, sì? Chiedono a gran voce! Un nuovo ritmo...<hpage>Questi tremori che avverti non sono la tristezza della tua terra, ne sono il collasso, un collasso inevitabile se l’origine non viene placata.<page>Cosa? No, no, no... il battito... È il battito che la nostra terra desidera! Che invoca! Che vuol rinnovare!</entry>
<entry name="BB_CARETAKER_CURSED_REPEAT">Vai subito in quella vena di campane, e ci troverai nascosto mio zio. Se c’è qualcuno in grado di indicarti una cura per quella cosa che si divincola nel tuo carapace, è lui. </entry>
<entry name="MOSSCREEP_INPROGRESS">Mmmh! Mmmh. Chi sei tu, piccolina? Non sei un’esauditrice di desideri. Del resto, non hai abbastanza frutta. Tre ne servono, tre me ne servono! Trovale, trovale!</entry>
<entry name="BB_FIXER_BENCHREPAIR">Ah! Eccoti qua, sana e salva! Temevo che la battaglia contro quell’enorme bestia ti avesse causato delle ferite gravi.<page>Mi vergogno di averti fatto correre un tale pericolo, ma non sono un guerriero, e i miei attrezzi non potrebbero niente contro una simile creatura.<hpage>Avete fatto bene a tutelarvi. Questo insediamento ha bisogno di un riparatore, non di un guerriero.<page>Eh, forse è così. Con i tempi che corrono, non possiamo che chinare il capo e cercare di ricostruire.</entry>
<entry name="BB_FIXER_ACT3_REPEAT">Riposa qui con noi quanto a lungo vorrai. Non sarà rimasto molto tempo, ma almeno non dovremo affrontare un simile destino da soli.</entry>
<entry name="BB_FIXER_STATUE">Ah! Che fortuna incontrarti di nuovo, signorina. Hai aiutato parecchio questo accampamento, e hai dato molto più di altri.<page>Stavo riflettendo sulle tue buone azioni, e ho deciso di fare una cosuccia per ripagarti.<page>In segno di riconoscenza! Niente di che! Ma ci ho messo tutto il mio talento, tutto quel che ho! Qualcosa che possa farti compagnia mentre risalirai quelle strade desolate.<page>Tienine conto mentre viaggi, e ricorda che sarai sempre la benvenuta quaggiù con noi.</entry>
<entry name="BB_RESIDENT_CAMP"><hpage>Questo accampamento sembra versare in cattive condizioni, buon insetto. Vista la crescente letalità delle terre circostanti, mi preoccuperei per la sua sicurezza.<page>Vero. Di sicuro abbiamo visto tempi migliori, ma questo posto accoglie noi insetti di passaggio da tempi immemori.<page>Si tratta di fede. Tutti quei pellegrini, ora e in passato. È la nostra devozione a tenerlo in vita. L’accampamento rimarrà e ci servirà, nonostante i pericoli.<page></entry>
<entry name="FUNERAL_1"><hpage>Vi siete radunati in occasione di quale rituale, pellegrina?<page>Nostro fratello, questo povero disgraziato nelle mie braccia, ha mosso il suo ultimo passo sofferente. Siamo qui riuniti per cantargli il nostro addio, e per piangere questa grave perdita.</entry>
<entry name="BB_CARETAKER_TALK_02">Se gli insetti velati si interessano a te, abbastanza da attraversare le lande oltre i nostri confini, devi essere piuttosto speciale, o sbaglio?<hpage>Nelle mie terre, qualcuno in passato mi vedeva così, forse. In questo posto, priva di forze, non sono che una comune viaggiatrice.<page>Oho! Una viaggiatrice, ma con qualcosa in più. Ora lo vedo chiaramente. Ma certo! Quella concentrazione!<page>Quegli insetti velati si sono resi conto di chi avevano irretito? Forse sono loro a doversi preoccupare, non credi?</entry>
<entry name="MOSSCREEP_REOFFER">Il mio desiderio. Oh, il mio desiderio! Mi servono frutti del mondo, tre tesorucci. Mi servono! Non è stato il regno a mandarti, piccolina, a esaudire il mio desiderio?</entry>
<entry name="BB_CARETAKER_MEET_1">Ahh, finalmente si è svegliata! Dovresti regolarti con la forza, viaggiatrice. Non ha senso sprecare energie con una vecchia insulsa come me.<hpage>Adesso ne sono cosciente, signora. La vostra terra non mi ha riservato un’accoglienza gentile. Avevo i miei motivi per essere diffidente.</entry>
<entry name="BB_CARETAKER_PRE_MEET">Ehi tu, rialzati! Su! Non morirai qui sul mio terreno!</entry>
<entry name="BB_CARETAKER_MEET_3"><hpage>Non sono una pellegrina. Sono Hornet, e arrivo nella vostra terra non per scelta mia.<hpage>Sono stata condotta al vostro regno con la forza, catturata da strani insetti celati da veli.<page>Oho! Interessante! Quegli insetti della Cittadella, alla sommità della nostra terra. Si vestono di veli in servizio alla loro fede, o forse perché sono schiavi di qualcosa di più grande...<hpage>Allora cercherò la loro Cittadella. Se questi insetti velati si sono presi la briga di condurmi fin qui, intendo scoprire perché.<page>Oho! Intensa! Minacciosa! Il tuo non è lo spirito di un pellegrino! Hai il portamento di una cacciatrice.<page>Beh, impetuosa viaggiatrice, benvenuta a Lungitela! La nostra sacra terra, infestata, purtroppo.<page>Prima che tu te ne vada, accetta un consiglio da un insetto anziano. Tieni la tua arma sfoderata.  <page>Il nostro regno è in preda a una maledizione. I suoi sentieri sono sempre più selvaggi e pericolosi, e sebbene alcuni cerchino di raggiungere la Cittadella alla sua sommità, nessuno torna per raccontare cos’ha visto.</entry>
<entry name="BB_CARETAKER_MEET_2">Dunque sei un’altra pellegrina? Anche tu hai lasciato l’oscurità per risalire il gran cammino e inchinarti di fronte al picco dorato?</entry>
<entry name="BB_FIXER_Q1_COMPLETE">Ma guarda un po’! Hai donato un sacco di schegge di carapace, proprio come richiedeva il mio desiderio! Stento a crederci!<page>Quelle schegge sono a dir poco preziose. Ottime per creare e aggiustare, molto versatili.<page>Ma c’è di più... Il tuo gesto è stato gentile, come non se ne vedono spesso in questo posto triste.<hpage>È stato un gesto gentile? Devo studiare bene questa terra e trarne il massimo vantaggio. Soddisfare richieste come la vostra spesso serve a entrambi gli scopi.<page>Ah, è così, eh? Beh, ad ogni modo, ti ringrazio molto per il tuo aiuto, signorina. Ti auguro il meglio per i tuoi viaggi, e che ogni tuo desiderio venga esaudito!</entry>
<entry name="BB_SHOPKEEP_POST_BOSS">Ahimè... Quali eventi terrificanti stanno piombando addosso ai pellegrini per metterli alla prova! Com’è possibile che il nostro cammino verso il paradiso sia infestato da bestie simili?<page>Affrontare un mondo simile... Ahi ahi. Mi serviranno più grani, questo è poco ma sicuro. Per favore, viaggiatrice, scambieresti qualcosa con me?</entry>
<entry name="MOSSCREEP_WISHWALL">Sei tu l’esauditrice, sì? Il mio desiderio! Mi servono frutti del mondo, tre tesorucci. Mi servono, quindi desidero!<page>Tu hai fatto la promessa. Un vincolo più forte del peccato. Portami le tre bacchemuschio. Frutta preziosa! Esaudisci il mio desiderio, e il lavoro potrà iniziare!</entry>
<entry name="BB_RESIDENT_PILGRIMSREST_REPEAT">Ho ancora tanta strada da fare, e molto altro da vedere. Per ora, però, riposiamoci un pochino, giusto?</entry>
<entry name="BB_FIXER_GENERIC">Sono tempi duri, per cui delle provviste fresche sono sempre ben accette! Gli insetti arrivano qui senza niente, e spesso ripartono nelle stesse condizioni.</entry>
<entry name="BB_SHOPKEEP_NOSTOCK">Ah, però! Pare che ti abbia ceduto l’ultima delle mie merci. A questo punto non ho più alcuna scusa per restare qui.<page>Presto mi avvierò su per la strada che porta alla Cittadella. Grazie alla santità dei miei grani, sono certa che il mio cammino non sarà arduo...</entry>
<entry name="MOSSCREEP_TRADE_NOBERRY">Porta qui altre bacchemuschio. Mmmh. Sì, scambieremo. Preziosi grani per bacche fresche! Cercale ovunque vedi crescere il verde muschio!</entry>
<entry name="BB_CARETAKER_TALK_01">Usi bene la tua lama, cacciatrice, e sei indubbiamente abile, quindi non ti offendere se dico che mi sembri ancora un poco fragile.<hpage>Ho passato un lungo tempo imprigionata, legata da sigilli a me ignoti. La mia forza è calata, ma può ripristinarsi.<hpage>Quando raggiungerò quella Cittadella, sarò pronta per affrontare ciò che mi attende.</entry>
<entry name="BB_CARETAKER_CURSED">Oh! Cacciatrice, guarda in che stato sei. Sei tutta legata! Molto peggio di quando ci siamo viste la prima volta.<hpage>Il mio carapace adesso ospita un crudele parassita. Sebbene la mia forza naturale non permetta che mi consumi interamente, la sua presenza mi indebolisce parecchio.<page>Beh, così non va bene! Lungitela è già vittima di una maledizione mortale, non possiamo averne un’altra a minacciare il poco di vita che resta.<page>Meglio che tu ti rechi in fretta a quella città delle campane, nel cuore del nostro regno. Ho uno zio nascosto da quelle parti, un vecchio eremita, e uno scorbutico di quelli pessimi.<page>Farci amicizia è difficile, ma dispone di varie conoscenze sulle malattie di questo regno. Se c’è qualcuno in grado di indicarti una cura, è lui.</entry>
<entry name="MOSSCREEP_TRADE_ACCEPT_3">Mmmh, frutta preziosa! E... oh! Che frutta! Matura alla perfezione! Profumata alla perfezione! Rotonda alla perfezione! Prendi ciò che hai guadagnato, molti di molti grani!</entry>
<entry name="BB_SHOPKEEP_MEET_ALT">Oh oh! Viaggiatrice! Perché non ti fermi a fare affari con una vecchia pellegrina? Di sicuro qualcosa che ho può aiutarti durante il tuo grande viaggio!</entry>
<entry name="MOSSCREEP_TRADE_REFUSE">Ti tieni la frutta per te? È cupidigia? Strana scelta! Ti peserà e basta...</entry>
<entry name="BB_FIXER_STATUE_REPEAT">Non pensare che sia la paura a impedirmi di partire in pellegrinaggio! È solo che c’è ancora un sacco di lavoro da fare, e solo pochi insetti sono in grado di farlo.</entry>
<entry name="FUNERAL_4">Cantate per nostro fratello, perito di una morte devota! Tutti i suoi dolori e tormenti appartengono al passato, come la polvere scossa dallo scialle di un pellegrino.</entry>
<entry name="MOSSCREEP_ACCEPT">Promesso, allora. Un vincolo più forte del peccato. Portami le tre bacchemuschio. Frutta preziosa! Esaudisci il mio desiderio, e il lavoro potrà iniziare!</entry>
<entry name="MOSSCREEP_MEET">Mmh. Mmmh! Chi è? Un’intrusa! Terribile! Interrompere il lavoro di un umile druido!<hpage>Non era mia intenzione interrompere, druido. Il suono della tua risata mi ha spinto a investigare.<hpage>Questo insediamento è stato costruito attorno a un’antica struttura delle Tessitrici. Tu le conosci? Abitano ancora queste terre?<page>Mmh? Quale insediamento? Quali Tessitrici?! Ma che sciocchezze!</entry>
<entry name="BB_CARETAKER_SNARE"><hpage>Signora, torno per chiedervi un potere che ci aiuti a costruire una trappola, su richiesta di vostro fratello nascosto su nella Cittadella.<page>Sì, cacciatrice. Dunque sei riuscita a smuovere quel vecchio stolto. Sapevo che sarebbe successo, me lo sentivo, e ne sono felice! <page>Gli altri miei parenti hanno passato anche troppo tempo rannicchiati a lamentarsi... o già bell’e morti! Io no! Io ho sempre pensato che sarebbe triste accettare semplicemente il nostro destino, quando si risveglierà quella lassù.<page>Preferisco di gran lunga lottare per la nostra libertà o spegnermi fiammeggiando, oho!</entry>
<entry name="MOSSCREEP_TRADE_ACCEPT_1">Mmmh, frutta preziosa! Ah... però! Questa non è così fresca. Marcita! Puzza di morte! Numero esiguo di grani per te. Quanti te ne meriti!</entry>
<entry name="FUNERAL_NAME_1"><hpage>Pilby. Il nome di questo pellegrino era Pilby.</entry>
<entry name="BB_FIXER_REPEAT">Una volta finito questo albo dei desideri, gli insetti potranno chiedere aiuto ai carapaci disponibili. Potresti persino provare tu a esaudire un paio di desideri, signorina!</entry>
<entry name="BB_RESIDENT_REPEAT">Riposa qui con me quanto vuoi. Io non me la sento ancora di partire, e un po’ di compagnia non fa mai male.</entry>
<entry name="BELLWAY_PILGRIM_REPEAT">Quaggiù non si sentono le grida dei pellegrini lassù, solo campane che risuonano in lontananza. Resterò ancora un po’ qui a meditare, prima di partire in pellegrinaggio anch’io...</entry>
<entry name="FUNERAL_FINAL_NAME">Addio, piccolo Pilby. Che il tuo carapace solidifichi il cammino che altri percorreranno.</entry>
<entry name="BELLWAY_PILGRIM_AFTER_TRAVEL">Bestia! B-b-bestia! Bestia orribile!</entry>
<entry name="FUNERAL_3">... Mh. Chi conosce il nome di questo piccolo pellegrino?</entry>
<entry name="BB_FIXER_Q1_COMPLETE_R">Le schegge di carapace sono roba comune, ma molto pratica. Posso usarle per riparare quasi tutto, e in questo accampamento le cose da aggiustare non mancano. </entry>
<entry name="BB_FIXER_BENCHREPAIR_REPEAT">E così un altro povero pellegrino è andato perduto, eh? Il solo pensiero mi immalinconisce. Meglio mettermi sotto e lavorare finché non ho finito...</entry>
<entry name="BB_RESIDENT_MEET">Mmh? Anche tu sei una pellegrina? Stai per intraprendere il lungo viaggio fino alla sacra Cittadella?<hpage>Non sono una pellegrina, signore, anche se a quanto pare percorreremo una strada simile.<page>Non sei una pellegrina? Beh, immagino non faccia alcuna differenza. Dobbiamo tutti risalire le strade, e quasi tutti cadranno molto prima di vedere il gran portale.<page>Se sei saggia, ti fermerai qui a riposare prima di avventurarti in quel mondo pericoloso...</entry>
<entry name="MOSSCREEP_QUESTCOMPLETE_D">E per l’addio, un dono. Un amuleto di noi druidi. O me druido? Nessun altro, penso.<page>Che possa alleviare le tue sofferenze, esauditrice di desideri. Che possa piangere per te quando non avrai più lacrime!</entry>
<entry name="MOSSCREEP_TRADE_BERRY">Mmmh! Mmmh! Hai con te un odore dolce e prezioso. Un frutto! Me lo darai per dei grani?</entry>
<entry name="BB_RESIDENT_TALK"><hpage>Mi stavo chiedendo, piccolo pellegrino. Cos’è che induce voi e i vostri simili a risalire fino alla Cittadella? Se il cammino è pericoloso, perché intraprenderlo?<page>È una strana domanda da porre a un pellegrino. La nostra terra santa ci richiama. Il viaggio verso la sommità è il nostro compito supremo. Chi siamo noi per rifiutare?<page>Guidati dalla fede noi saliamo, attraverso campi infuocati, brulli pendii e su per grossi scalini dorati. E tutto per raggiungere l’eterna, luminosa Cittadella.<page>Quando sarò finalmente pronto, salirò anch’io...</entry>
<entry name="MOSSCREEP_QUESTCOMPLETE_C">Mmmh. Mmmh! Dolore... mi fa male la testa. Perché? Le bacche, frutti cattivi. Ah, che visioni!<page>Tu, promettitrice di desideri. Esauditrice di desideri. Mi hai portato quel che mi serviva e sei rimasta al mio fianco. Mia compagna in momenti di difficoltà. Non potrei chiedere di più.</entry>
<entry name="MOSSCREEP_QUESTCOMPLETE_B">Ahhh! Ahhh-ohhhh! L’odore è giusto! Come gli altri! Ma molto giovani! Oh, voce dei frutici! Oh, danza della regina! Oh... oh! Batti più forte, sentiamo! Oh! Ohhhhhhhh!</entry>
<entry name="FUNERAL_2b">Cantate, fratelli e sorelle! Cantate, e affogate questo gravoso dispiacere! Cantate il nome di questo povero pellegrino, il cui viaggio era appena iniziato! </entry>
<entry name="BELLWAY_PILGRIM_TALK_1">Hai sentito cosa dicono che ci sia appena al di là di questo accampamento?<page>Caverne d’osso friabile, le fondamenta di Lungitela, piene zeppe di creature mortali e pericoli laceranti.<page>Si dice che degli antichi insetti siano riusciti a stabilirvisi in passato.<page>Incredibile! In un posto così ostile e instabile! Non ho mai conosciuto insetti così coraggiosi.</entry>
<entry name="BB_PILGRIM_HORNED">Sorella, sorella! Cos’è quel lungo dente lucido che hai con te? È un’arma?<hpage>Hai colto nel segno, tuttavia non devi temere. Non lo brandirò contro di te. La sua lama è destinata a predatori e altri nemici.<hpage>Ti consiglio vivamente di armarti di un oggetto simile prima di partire in viaggio.<page>Ahimè... Per un pellegrino, parleresti di un peccato, sorella. Noi ci armiamo delle nostre preghiere, ci facciamo scudo con la fede, e speriamo che ci bastino per raggiungere la Cittadella. Noi facciamo così...</entry>
<entry name="BB_FIXER_Q1_INTRO">Oh! Di nuovo qui? Ho finito l’albo dei desideri! È pronto per tutte le povere anime abbandonate quaggiù.<page>A Lungitela vengono esauditi i desideri di chi è davvero devoto, o almeno così si dice. E anche noi residui possiamo avere dei desideri, non c’è niente di male.<page>Perbacco, persino io ho aggiunto all’albo un mio modestissimo desiderio! Del resto è giusto. L’ho costruito io, quell’affare. Secondo me il regno dovrebbe esaudire il mio desiderio prima degli altri.</entry>
<entry name="BB_FIXER_MEET"><hpage>Cosa state costruendo, signore? Una sorta di cartello?<page>Proprio così. Sei un insetto sveglio! Un albo dei desideri. Era ora che questo accampamento ne avesse uno. In quanto riparatore del posto, mi sono preso la briga di risolvere il problema.<page>Gli albi dei desideri sono molto diffusi a Lungitela. E sono anche utili. Ci sono così tante preghiere inascoltate. Così hanno un posto dove andare.</entry>
<entry name="BB_PILGRIM_ROUND_REPEAT">Devo ascoltare attentamente... e pregare con ininterrotto fervore. Solo così la mia fede sarà abbastanza forte... da sospingermi verso l’alto...</entry>
<entry name="BB_CARETAKER_SNARE_REPEAT">Non mi sorprende che sia tu a chiamarci all’azione, cacciatrice. Hai sempre avuto l’aria di un insetto che avrebbe portato cambiamenti.<page>Certo che sei molto più di un semplice insetto! Più che una Tessitrice. Ci voleva qualcuno come te perché la mia famiglia osasse sperare.<page>E ora dimostraci che facciamo bene a fidarci di te, d’accordo? Abbiamo passato tutte le nostre vite a desiderare un’altra via. Con un po’ di fortuna, tu potresti concedercela.</entry>
<entry name="FUNERAL_NONAME">Beh. Sebbene il nome di questo pellegrino sia andato perduto, noi cantiamo.</entry>
<entry name="BB_RESIDENT_GOT_SPRINT">Nell’accampamento girano voci terribili, voci di pellegrini impazziti a causa delle difficoltà durante l’ascesa, che gridano e attaccano i propri simili.<page>Tu hai girato parecchio. Dimmi, queste parole sono fondate?<hpage>Avete udito il vero, signore. Lungo le strade, sia le bestie che i pellegrini vengono consumati e incitati alla violenza da un filo infestato, la cui origine devo ancora individuare.<page>Ah... Ma certo. Immagino che allora non potrò fidarmi di niente e nessuno lungo il cammino.<page>Il rischio di morte mi faceva già assai paura, ma la solitudine di un tale viaggio mi sembra un peso quasi impossibile da sostenere... Beh. L’ennesima prova per la nostra devozione, diciamo così.</entry>
<entry name="BB_PILGRIM_HORNED_REPEAT">Noi pellegrini ci armiamo delle nostre preghiere, ci vestiamo di fede, e speriamo che ci bastino per raggiungere la Cittadella. Noi facciamo così...</entry>
<entry name="BB_CARETAKER_TALK_03"><hpage>Quale dovere vi porta a questa vecchia cappella, signora? La struttura si regge a malapena, e non vi è traccia di alcuna congrega.<page>Vero! Andati! Sono scappati e si sono nascosti, tutti quanti. Ma io non me ne andrò finché non avrò sistemato questo posto...<page>... È quella Cittadella lassù in alto, sai. Persino adesso, mentre Lungitela declina lentamente, gli insetti più semplici perdono la testa al suo cospetto. Troppo grande. Troppo maestosa. Troppo potente.<page>Lo stato di questa costruzione è un triste esempio di coloro che hanno usato suggerire un altro cammino...</entry>
<entry name="BB_FIXER_ACT3_DELIVERY">Toh! A cosa dobbiamo una tale fortuna? Il nostro desiderio è stato esaudito, nonostante i tempi bui che corrono.<page>Sei la nostra salvatrice, signorina, e di sicuro ti sei guadagnata l’ammirazione di questi sciagurati.<hpage>Non c’è di che. Spero che queste provviste possano servire ai pochi rimasti.</entry>
<entry name="BB_PILGRIM_ROUND">Tu, ammantata... non fare rumore. Sto meditando, concentrando la mia fede... prima che inizi il mio pellegrinaggio.<hpage>I miei passi sono alquanto silenziosi, signora. Se vi ho disturbata, non è stato di proposito.<page>Ahh... Anche il modo in cui parli... fin troppo forte. Non riesco a udire i miei pensieri. Vai via, ti prego...</entry>
<entry name="BB_CARETAKER_BONEGRAVE">Vedo che hai aperto il grosso cancello d’osso laggiù. E senza nemmeno chiedermi il permesso! Eri curiosa, ho indovinato?<hpage>Dall’altra parte vi è un grande cimitero. Pensavo che la maggior parte degli insetti morisse durante la salita, ma pare che in molti cadessero ancor prima che il viaggio iniziasse?<page>È così! Perdevano la vita a causa di bestie, o della sfortuna. Altri invece erano di costituzione troppo fragile.<page>Almeno quelle povere anime possono riposare insieme. Morte, morte e ancora morte, l’eterna promessa del nostro eterno regno. Prima o poi viene a prenderci tutti. </entry>
<entry name="BB_CARETAKER_BASEMENT_TALK_01">Cacciatrice! Suppongo sia stata tu a ripulire la mia cantina?<hpage>Al mio arrivo, le creature annidate non erano molto contente del mio passaggio.<page>No, no. Sono insetti parecchio scontrosi. E hanno fatto un bel disastro da queste parti, a furia di schiudere e riprodursi.<page>Ti sono molto riconoscente per essertene sbarazzata!</entry>
</entries>
