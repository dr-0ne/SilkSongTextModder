<entries>
<entry name="GOURMAND_SERVANT_REPEAT">Lasciaci in pace! Sua eccellenza ha bisogno di tempo per riflettere, e io devo rivalutare ogni sapore!</entry>
<entry name="COG_STATUE_ALL_TALK_B">Pellegrina che porta il nostro canto nel suo carapace, innalzati.<page>Offri ciò che hai di più devoto al nostro sacro cuore. </entry>
<entry name="LIBRARY_STATUE_SPEAK_1">... ellegrino!... Respingi ogni peccaminoso desiderio di ripos... ricompensa... rimanere puro... tra noi... chiedere niente! <page>Guarda... La semplice pietra della Cittadella, nuda e... ...sadorna. Vedi le nostre u... vesti, i nostri m... pasti. Sappi che... eccesso è peccato!<page>Rimani vigile... non com... miseri pellegrin... osano ceder... desideri più imp... Impunit... nare il nostro coro così puro... ro peccati seducenti... ffondono come fiamme...</entry>
<entry name="SONG_KNIGHT_OUTRO_2">Accetta tu, questo s-s-segno dell’ordine della sentinella.<page>Da amici... c-c-ci congediamo.</entry>
<entry name="LIBRARIAN_NO_RELICS_FULL"><hpage>Desidero vedere la vostra collezione, Archivista.<page>Vi è concesso. Una serie perfetta. Quest’Archivista ha in possesso innumerevoli conoscenze. I suoi colleghi sarebbero invidiosi... Se le loro menti glielo permettessero.</entry>
<entry name="GOURMAND_SERVANT_ITEM_GIVE_MEAT">Aaaah. Questo cos’è? La fettina di un corriere, legata ben stretta! Vedo che il grasso cola ancora fresco!</entry>
<entry name="GOURMAND_SERVANT_ITEM_GIVE_STEW">Questa zuppa, densa di bacchemuschio. Bene. Benissimo! Formerà la base, una volta versata nello stampo.</entry>
<entry name="SLAB_PRISONER_REMEET">Aah... Avete portato il canto ancora una volta, sebbene forse non sia meritato da un indegno come me.<hpage>Non soddisfate la mia curiosità se non volete, ma devo chiederlo, per quale crimine o peccato la Cittadella vi ha imprigionato?<page>Il mio peccato? Una grave trasgressione, causa di tanto dolore per molti. Ma parlare di un peccato... è invitare il suo ritorno. Altro non dirò.</entry>
<entry name="LIBRARIAN_RELIC_ASK_PROMPT">Dare cilindro dei salmi?</entry>
<entry name="SONG_KNIGHT_OUTRO_1">Data la purezza della tua volontà... la c-c-chiarezza delle tue intenzioni... ti dichiaro priva della maledizione serica.<page>F-f-fallito ha, questa sentinella. Il tuo giudizio accetterà.<hpage>È davvero un fallimento, automa dorato? Volevi mettermi alla prova, e l’hai fatto. Non mi aspetterei niente di meno da un vero guardiano.<hpage>La questione è risolta, non sarà necessaria alcuna eliminazione. Alzati, e congediamoci da amici.</entry>
<entry name="GOURMAND_SERVANT_ROACHEGG">Cerca un Bacofango sottaceto, la sacra prelibatezza riverita e vituperata per via del suo intenso sapore. Era una specialità di Lugoli, l’esule chef che ha commesso vari sacrilegi culinari.<page>Dicono che abbia trovato rifugio nelle case-caverne delle umide terre centrali più giù...</entry>
<entry name="GOURMAND_SERVANT_QUEST_COMPLETE_1"><hpage>E con questo ho onorato la mia promessa. Tutti gli ingredienti sono stati consegnati. Adesso potrai preparare il pasto e ricompensarmi con l’olio?<page>Avrai il tuo olio, d’accordo! Prima però devi imparare ad essere paziente! Il piatto deve essere preparato alla perfezione, abbastanza da risvegliare i sensi di sua eccellenza e saziarne l’appetito. <page>Dunque! Con il tuo permesso, mi metterò all’opera ed elaborerò un pasto dall’aroma e dal sapore degni della gloriosa Lungitela di un tempo!</entry>
<entry name="GOURMAND_SERVANT_MEET_ACT3">Mmh? Ah, ancora l’insetto rosso malaticcio. Mi aspettavo che quelli sopra si facessero vivi per spiegare il perché di tanto fracasso e sconquasso.<page>Eludono i loro sacri doveri! Sua eccellenza non può essere esposta a tali inconvenienze, o la sua digestione ne risentirà.<hpage>Ci sono destini ben peggiori di un’indigestione. Sei fortunato ad essere indenne.<page>La fortuna non c’entra niente. Sono solo di costituzione più resistente rispetto agli sciocchi e inesperti servi che ci toccano in questi tempi sventurati!</entry>
<entry name="LIBRARIAN_FIRST_RELIC_ASK_REPEAT">Rkkt! So che ce l’ha. Che se lo tiene. Nascosto con cura tra i suoi panni. L’ho cercato. Datelo! Datelo a noi!</entry>
<entry name="LIBRARIAN_MELODY_PLAY_POST">Musica divina... L’anima dell’eterna Lungitela rivelata... È un miracolo che la nostra era maledetta possa ricevere una tale benedizione...<page>Dunque, prole di Tessitrice, la nostra melodia è ora vostra, perché la teniate a mente e la portiate oltre le nostre mura. Ciò che avete appreso vi ripaga delle vostre malefatte? <hpage>Sì, Archivista. E sappiate che potrò tornare a chiedervi aiuto. Custodite con cura il cilindro, assieme agli altri che potrei portarvi.</entry>
<entry name="LIBRARY_STATUE_SPEAK_REPEAT">... Caro... grino... Oscura pare adesso... e queste parole... facciano da guida...<page>Ascolta la nostra voce... Fa’ che... la tua! Dai... di te... la grande Lungitela... per... lascito delle prime figlie... per la nostra salv... amente verrà!</entry>
<entry name="GOURMAND_SERVANT_NECTAR">Per far sobbollire e dare un gusto dolce, trovami del nettare d’annata. Un infuso raro apprezzato dagli insetti con un fine fiuto per l’eccellenza.<page>C’è una piccola possibilità che ne esista ancora un quantitativo. Ahimè! Il suo sapore stratificato è un prerequisito per il sacro piatto!</entry>
<entry name="LIBRARY_STATUE_WAKEUP">Ascolta!... ellegrino!... Tu che hai scalato... il nostro eterno abbraccio... che ti trovi... la soglia... nostra austera Cittadella di pietra... sapp... vero servizio potrà ora iniziare.<page>Dimentica... il tuo carapace esausto. Rinuncia... brama di seg... comandi di Lungit... dare... dono più grande! Unisciti al nostro cor... Innalza... carapac... voce... e canta!</entry>
<entry name="GOURMAND_SERVANT_COURIERMEAT">Per il cuore del pasto, trova quella carne meravigliosa... La fettina di un corriere, quei vivaci insetti che una volta arrivavano al rintocco di ogni seconda campana.<page>Ho visto tanti corrieri abbuffarsi di questo grasso spuntino. Dove saranno tutti quanti? Hanno davvero abbandonato la loro sacra mansione?</entry>
<entry name="GOURMAND_SERVANT_REPEAT_ACT3">La resilienza di sua eccellenza è notevole, ma tutto questo rimbombare e crollare mi fa temere per la sua incolumità.<page>Non preoccuparti. Rimarrò al suo fianco finché il mio vecchio carapace si sgretolerà.</entry>
<entry name="BROOD_MOTHER_TINY_TALK">Ovetto, ovetto, eh eh! Mangerò un sacco, crescerò e ingrasserò. E poi deporrò un sacco di uova!<page>Mi portano tanto cibo, quindi devono volere tanti ovetti.<page>E ne avranno tanti, se mi trattano bene! Eh eh!</entry>
<entry name="SONG_KNIGHT_INTRO_2"><hpage>Pensavo che avessi richiesto la mia presenza in qualità di amica, o almeno di alleata, ma ora che ci troviamo in questo luogo avverto le tue vere intenzioni.<hpage>Vuoi combattere contro di me. Sono tua nemica, dunque?<page>La difesa della sacra C-c-cittadella, e delle voci che la p-p-popolano, è il dovere eterno delle sentinelle.<page>L’eliminazione è la sorte riservata a tutti coloro in balia della Seta sussurrante.<hpage>Mi credi infestata, resa schiava dai fili pallidi? Penso che tu sia più perspicace di così. La mia Seta è mia soltanto, così come la mia volontà.<page>Dubbiosa è questa sentinella. Sia infestata che innocente, sembri tu. Con dispiacere, questa sentinella dovrà mettere alla p-p-prova la tua forza di volontà.</entry>
<entry name="WARD_PIT_KEYHOLE_INSPECT">Una serratura decorata con una toppa al centro.</entry>
<entry name="GOURMAND_SERVANT_ITEM_GIVE_NECTAR">Il nettare! È stupefacente che esista ancora un estratto così invecchiato! Non poterlo assaggiare è una vera e propria tragedia. Sua eccellenza deve averne ogni singola goccia!</entry>
<entry name="LIBRARIAN_FIRST_RELIC_GOT">Sì! Sì! L’ha dato... È nostro! <hpage>Ho ceduto il reperto, Archivista. Adesso mantenete la vostra promessa e illuminatemi con i vostri saperi.<page>Sciocca! Esigere così da un Archivista. Un’impudenza tale da meritare la morte... Se non emanasse l’odore di prole di Tessitrice.<hpage>Dunque sapete qualcosa della mia ascendenza, insetto erudito. Se mi è a favore, allora mi aspetto un servizio completo da parte vostra.<page>Bleg! Morte! Morte, così si meritano di essere le vostre crudeli simili. Meglio che restino così, secondo me... <page>Gkkkt. Ma questa creatura è stata istruita. Abbasserà i propri artigli. Tramanderà le sue conoscenze, fin dove è lecito rivelare.<page>Gli Archivisti sono sottoposti soltanto alle prime figlie.</entry>
<entry name="TROBBIO_BOSS_MEET">Oh, piccola creatura sbiadita e tremante che ti affacci sul grande Palco, il destino ha scelto te!<page>Metti da parte i tuoi timori e unisciti a me. La fiamma di Lungitela è tremolante, ma insieme potremo incendiarla nuovamente!<page>Ravviviamo questa Cittadella in preda al silenzio! Risvegliamo l’anima di questa terra dal passato glorioso!</entry>
<entry name="LIBRARIAN_QUEST"><hpage>Archivista, cerco una melodia conservata nelle vostre volte, parte di una serie per aprire un passaggio su in alto. Ditemi ciò che sapete a riguardo.<page>La simil-Tessitrice si interessa alla nostra sacra melodia!?... Che tempi oscuri siamo costretti a vivere... Vederla passare a un’estranea sarebbe un sacrilegio abominevole...<page>Solo la nostra santità, a lungo residente nelle profondità delle nostre volte. Custodiva la melodia, gelosamente, bramosamente... L’apprendeva unicamente l’Archivista superiore, senza eccezioni.<page>Una verità che pare fosse stata trovata... Là, nel buio. Qualcosa dentro la melodia, o le parole. Qualcosa che imponesse il silenzio... <hpage>Non ho paura di ciò che sentirò, Archivista. Se la vostra santità e la sua melodia attendono laggiù, le troverò entrambe.</entry>
<entry name="LIBRARIAN_RELIC_GOT">Sì! Un bel dono, prole di Tessitrice. Quest’Archivista rivelerà le conoscenze proprie di una grande mente. </entry>
<entry name="COG_STATUE_CONDUCTOR_TALK_B">Così com’è stato cantato, il nostro canto sostenta.<page>Per l’eterna Lungitela, guideremo.</entry>
<entry name="LIBRARIAN_RELIC_ASK">Rkkt! Cos’ha portato? Altri tesori in attesa dei saperi dell’Archivista? I sacri cilindri della nostra santa Cittadella? Passatemeli. Date. Subito! Dovete darmeli!</entry>
<entry name="SONG_KNIGHT_INTRO_1"><hpage>Sono qui, automa dorato.</entry>
<entry name="SONG_KNIGHT_MEET_2">Eterna è la Cittadella. Et-t-terna è la devozione delle sentinelle.<page>Se il carapace è f-f-funzionante, questa sentinella assolverà al suo dovere.</entry>
<entry name="COG_STATUE_ALL_TALK_FIRST">Pellegrina dell’eterna Lungitela, rara prescelta salita fino a questa soglia finale, ascolta il nostro desiderio, esaudiscilo, e che tu possa ascendere e porre fine al tuo pellegrinaggio.</entry>
<entry name="LIBRARIAN_SIMPLE_MELODY">Intrusa! L’avete voi, la sacra melodia della nostra santità! L’avete trovata, la portate con voi e adesso vi gingillate, smarrita come una tarma tra i nostri scaffali!<page>Tornate alla sala d’ascolto qui sotto! Il sacro cilindro può essere riprodotto, e la melodia delle nostre volte finalmente udita in questa maledetta era fin troppo protesa.</entry>
<entry name="GOURMAND_SERVANT_QUEST_COMPLETE_2">Sapore, odore, consistenza... È pronto! Un pasto all’altezza dei più prelibati di Lungitela.<page>Sua eccellenza, avete atteso tanto a lungo di poter addentare un piatto così perfetto! Unitevi a noi e mangiate!</entry>
<entry name="BROOD_MOTHER_TINY_MEET">Che buono, che delizia... oh! Sei qui per servirmi?<hpage>Sono solo di passaggio, piccola creatura. Questo posto è casa tua?<page>Casa mia? Oh sì! Comoda e calda. I grandi mi portano da mangiare quando ho fame. E io ora ho fame!</entry>
<entry name="GOURMAND_SERVANT_QUEST_REFUSE"><hpage>Ho incarichi ben più urgenti. Può essere che si accontenti di una refezione più modesta?<page>Sacrilegio! In quanto massima autorità, si merita ogni sacra indulgenza, a costo di dovermi inzuppare io stesso nell’olio e impiattarmi!</entry>
<entry name="GOURMAND_SERVANT_CRUSTNUT">Per condire un pasto simile... l’unica opzione è la noce corallina. In passato se ne potevano raccogliere a bizzeffe in quelle caverne ricoperte di coralli. Chissà se ne crescono ancora in quelle terre erose dalla sabbia?</entry>
<entry name="COG_STATUE_LIBRARIAN_TALK_B">Così com’è stato cantato, il nostro canto sostenta.<page>Per l’eterna Lungitela, insegneremo.</entry>
<entry name="COG_STATUE_LIBRARIAN_TALK_A">Udiremo la voce degli Archivisti, dentro le loro maestose volte.<page>Coloro che custodiscono la nostra storia, le nostre preghiere e i nostri segreti, attraverso le ere.</entry>
<entry name="GOURMAND_SERVANT_ITEM_GIVE_EGG">Bacofango sottaceto! Dunque le ricette dell’esule chef sono sopravvissute alla creatura stessa!<hpage>Non proprio. Ho ottenuto il baco proprio dall’esule chef. Ha continuato a lavorare, sebbene a modo suo, anche dopo che il suo carapace è stato colpito dal filo maledetto.<page>Incredibile! Un insetto così devoto da riuscire a cucinare privo della propria mente. È stato precipitoso da parte della Cittadella espellere un tale genio.</entry>
<entry name="GOURMAND_SERVANT_QUEST_ACCEPTED"><hpage>Posso rintracciare gli ingredienti che desideri, a un prezzo. L’olio che hai qui potrebbe risultarmi utile.<hpage>Promettilo come ricompensa, e l’autorità massima avrà il suo pasto.<page>Umpf! Un sordido affare che poco si addice a un sacro servitore... ma così sia. Portami gli ingredienti e avrai quel condimento pallido!</entry>
<entry name="GOURMAND_SERVANT_MEET">Che terribile baccano! Non potresti fare un tantino più di attenzione?<page>E perché sei vestita di questo rosso così... malaticcio? Quelli lassù devono divertirsi a mandarmi i servi più inutili che trovano!<hpage>Non sono una serva, piuttosto sono un’ospite invitata dalla Cittadella. Dimmi, questa fiala d’olio esposta è per caso tua?<page>Niente qui è di mia proprietà, moscerino impertinente! Questa sacra sala, e tutto il cibo che contiene, appartiene a sua eccellenza.<page>L’Enorme Insaziabile! Inattaccabile specialista dai tempi dei tempi, il cui gusto trascende ogni era!<page>Oramai non rimane nessuno a cantarne le lodi, ampiamente meritate, eccetto l’unico insetto fedele che ti sta davanti.<page>Quell’olio non è che un piccolo assaggio per saziare il suo appetito in vista del gran pasto principale. Uno spettacolare piatto a tema Lungitela che studio ormai da un’era e più.<page>Ma purtroppo, coloro in alto sembrano aver dimenticato sua eccellenza! E io nel frattempo sono invecchiato. Oramai non riesco a raccogliere gli ingredienti necessari. Detesto la loro indolenza!</entry>
<entry name="LIBRARIAN_TINKED_RETURN">Essere orrido! Quale incosciente oserebbe mai colpire un sacro archivista! Ha conoscenze! Informazioni! Tante quante è possibile avere in quest’epoca di decadenza.<page>Sarebbe disposta a gettare tutto via solo per creare altra morte? Se è così, allora è una Tessitrice in tutto e per tutto!</entry>
<entry name="TORMENTED_TROBBIO_DEFEAT">E così sia, zecca insolente! Nega l’agonia del nostro regno. Rifiuta il suo tocco sul tuo effimero carapace!<page>Scavati il tuo infelice cammino. Insegui, attacca e combatti, ma sappi che il tuo nemico è lo stesso destino, un destino in preda alla collera!</entry>
<entry name="LIBRARIAN_ACT3_MEET">Dolore! Dolore! Udite le sue grida, sciagurata prole di aracnide?! Lungitela soffre a causa della nostra patetica, mortale ignoranza! L’abbiamo delusa, e lei è caduta! <page>Servono conoscenze. Sempre di più! Devono essere accumulate, cercate! Forza per capire, calmare e placare.<hpage>Ciò che serve adesso sono azioni, Archivista, le mie e quelle di coloro ancora vivi disposti ad aiutarmi.<hpage>Potete anche cercare soluzioni nei vostri testi e salmi, ma da sole non saranno sufficienti a guarire un tale dolore.</entry>
<entry name="LIBRARIAN_ALL_RELICS">Sì! Rimirateli, sono tutti! La sua collezione risplende nella sua completezza. Conoscenze sacre, custodite al sicuro.<page>Avete fatto la vostra parte, prole di Tessitrice... L’accordo è terminato. Sapere e grani sono stati scambiati appropriatamente. Tra di noi tutto è concluso.<page>Lasciate quest’Archivista ai suoi tesori e alle sue conoscenze. Ha già prestato il suo servizio. Adesso quest’Archivista vuole del tempo per sé! </entry>
<entry name="LIBRARIAN_NO_RELICS"><hpage>Mostratemi la vostra collezione, Archivista.<page>Grkt, prole di Tessitrice! Quale seccatura! Che fastidio! Portate altri regali. Alla collezione manca ancora qualche pezzo!</entry>
<entry name="SONG_KNIGHT_RESTING_MEET_ACT3"><hpage>Automa dorato, ciò che restava della Cittadella è stato dilaniato dai fili neri. Tu continui a svolgere il tuo ruolo?<page>Finché le voci riecheggiano nelle m-m-maestose sale... il sacro compito delle sentinelle perdura.<page>Difendere... p-p-proteggere.</entry>
<entry name="GOURMAND_SERVANT_QUEST_REPEAT">Ti stai ancora trastullando qui? Se vuoi guadagnarti la tua ricompensa, dovresti essere a caccia di quegli ingredienti! O forse ti servono indicazioni da parte di un insetto servitore con una certa esperienza?</entry>
<entry name="LIBRARIAN_MELODY_PLAY_PRE">La prole di Tessitrice l’ha trovato! Il sacro cilindro della nostra santità, sottratto dal buio sotto di noi...<page>Mai! Così dice la nostra legge. Mai la nostra melodia può passare a un insetto che non sia Archivista! Ma voi, sciocca Tessitrice, avete sconfitto quegli occupanti con sconcertante facilità.<hpage>La vostra santità non esiste più, Archivista. I vostri colleghi sono stati ridotti a relitti o a puro filo. Qualsiasi legge governasse queste volte, adesso è morta insieme a loro.<page>Ackk! E va bene, sciagurata. Prendetevi il canto sacro, e guai a voi se saremo entrambi dannati per sempre a causa di ciò!</entry>
<entry name="LAST_CONDUCTOR_MEET_VAR"><hpage>Torno, insetto, per chiedervi di farmi sentire ancora la vostra melodia, perché la incida nella mia mente.<page>Bene, pellegrina. È un dono che faccio volentieri a una devota come voi.</entry>
<entry name="GOURMAND_SERVANT_QUEST_REWARD"><hpage>Sua eccellenza sembra aver gradito. È ora che tu mi dia ciò che avevi promesso.<page>Sì. Sì! È stato fatto! Cucinato e servito. Un piatto all’altezza dei più raffinati desideri di sua eccellenza.<page>La sostanza pallida è tua. Prendila e vai! Sua eccellenza ha bisogno di tempo per riflettere, e io devo rivalutare ogni sapore!</entry>
<entry name="LIBRARIAN_RELIC_ASK_MELODY_REOFFER"><hpage>Archivista, porto un cilindro dei salmi recuperato nelle sale oscure al di sotto di qui. Vorrei apprenderne la melodia.<page>Kak! Allora passatemelo, sporca prole di Tessitrice! Un cilindro così sacro non può rimanere un altro istante nelle vostre ignobili grinfie!</entry>
<entry name="LIBRARIAN_RELIC_DECLINED">Non se ne vuole separare? Ne rivendica il possesso? Non può liberarsi di un così piccolo oggetto?<page>Rimarrà ciecamente ignorante. Le conoscenze di quest’Archivista rimarranno solo sue. </entry>
<entry name="LIBRARIAN_SIMPLE_2_TALK">Simil-Tessitrice! Spererà di spiare i nostri preziosi registri?<page>Nel nostro vasto archivio c’è sempre qualcosa in più da sapere, i vecchi metodi di preghiera, per questa terra, i suoi governanti e la sua intrinseca forza.        </entry>
<entry name="LIBRARIAN_FIRST_RELIC_ASK">Ha con sé un cilindro prezioso! Deve cederlo! Condividerlo! Da artiglio ad artiglio!<page>Passatemelo! E quest’Archivista metterà a disposizione la propria saggezza. Solo un assaggio! Una goccia! Un barlume! Delle sacre conoscenze della nostra Cittadella. </entry>
<entry name="SONG_KNIGHT_MEET_1">Risvegliata è stata, questa sentinella. F-f-funzionante ancora, il suo carapace.<page>Tuttora devota, questa s-s-sentinella, e in attesa di un comando.<hpage>Hai parlato, automa dorato? Non ho comandi per te, ma devo ammettere che sono curiosa.<hpage>Ti definisci una sentinella. Cosa sei stato incaricato di proteggere?<page>La difesa della sacra C-c-cittadella, e delle voci che la p-p-popolano, è il nostro dovere eterno.<hpage>Lo immaginavo. Ma guardati intorno, automa dorato. Durante il tuo sonno, la Cittadella è caduta e le sue voci sono state ridotte al silenzio. Questo luogo è prossimo alla fine, sempre che non vi sia già giunto.<hpage>C’è chi direbbe che fare la guardia a ciò che resta di un regno è un compito insulso, privo di significato. Mi chiedo allora se vorrai comunque tener fede al tuo incarico?</entry>
<entry name="LIBRARIAN_SIMPLE_1_TALK">Non è consentito aggirarsi senza motivo tra questi sacri scaffali! Questo è un luogo di devozione. Riverenza! È un requisito.<page>Se la sciocca desidera vedere la collezione di quest’Archivista, dovrà dirigersi alla sala d’ascolto qui sotto.</entry>
<entry name="SURFACE_EDGE_REPEAT"><hpage>Ho deciso. Non posso andarmene. Dovrò scendere nuovamente e liberare Lungitela.</entry>
<entry name="SONG_KNIGHT_RESTING_MEET"><hpage>Sono evidenti i segni di una battaglia qui avvenuta, automa dorato. Il tuo dovere è dunque quello di cacciare gli infestati, anche quelli appartenenti alle caste dominanti della Cittadella?<page>La difesa della sacra C-c-cittadella, e delle voci che la p-p-popolano, è il dovere eterno delle sentinelle.<page>L’eliminazione è la sorte riservata a tutti coloro in balia della Seta sussurrante.</entry>
<entry name="SURFACE_EDGE"><hpage>Fuori di qui si estendono lande desolate... Se le attraversassi adesso, a Lungitela toccherebbe una sorte oscura per causa mia.<hpage>Ho deciso. Non abbandonerò i suoi insetti a quel destino funesto. Dovrò scendere nuovamente e liberarli.</entry>
<entry name="LIBRARIAN_CLOSED_FIRST"><hpage>Abbiate cura di voi, Archivista. Potrei richiedere altri vostri servizi in futuro, e non voglio che moriate prima che sia espletato tale compito.<page>Gyak... Quest’Archivista non è idiota. Ha vissuto a lungo, ha visto i suoi colleghi perire, ma non morirà, non ancora, non finché vi sarà sete di conoscenza.<page>Il patto è sancito, prole di Tessitrice, conoscenze per noi, per me e per voi.<page>Questa sacra Cittadella, nella gloria e nella rovina, ha falle nella sua storia, anche tra le conoscenze degli Archivisti, anche tra le sue volte.<page>Cercare i cilindri voi dovrete, quegli oggetti dal sapere intricato. Portatene a quest’Archivista soltanto, poiché in questa Cittadella non ne restano altri dotati di mente così lucida e sagace.</entry>
<entry name="COG_STATUE_ALL_TALK_A">Pellegrina dell’eterna Lungitela, elargiscici il nostro triplice canto, e che tu possa ascendere e venerare il divin cuore del nostro regno. </entry>
<entry name="GOURMAND_SERVANT_OFFER">Stai indugiando, insetto che si dice essere ospite? Se le tue zampette si sono stancate di oziare, mettile al servizio dell’illustre Enorme Insaziabile!<page>Io non posso allontanarmi, per cui sarai tu a dover uscire dalla Cittadella e raccogliere gli ingredienti per il suo pasto!</entry>
<entry name="LIBRARY_STATUE_INSPECT">La statua arrugginita di un pellegrino.</entry>
<entry name="MELODY_PICKUP_HINT_MET"><hpage>Per apprendere la melodia su questo cilindro, avrò bisogno di un dispositivo di ascolto funzionante. Questo è rotto ormai da tempo.<hpage>Quell’Archivista dalla mente ancora intatta, nelle volte più in alto... In quelle sale c’è una macchina molto simile. Devo solo farvi ritorno.</entry>
<entry name="LIBRARIAN_RELIC_ASK_MELODY"><hpage>Archivista, ho recuperato un cilindro dei salmi nelle sale oscure al di sotto di qui. Credo che contenga la melodia speciale di queste volte. Vi chiederei di suonarmela adesso.<page>Kakrt! Ha visitato i recessi della santità e sottratto il sacro canto! Dov’è il vostro rispetto, prole di Tessitrice?! I nostri venerabili morti non si meritano di vedere le proprie sale violate dal vostro sporco rovistare!<hpage>In questo esatto momento, Archivista, non trovo la pazienza per la vostra impudenza. Potete preparare il cilindro e fare silenzio, o prepararvi ad apprendere il concetto di rimpianto.</entry>
<entry name="BROOD_MOTHER_TINY_REPEAT">Ovetto, ovetto! Voglio deporre tanti begli ovetti! Devi dire ai grandi che mi portino altro cibo!</entry>
<entry name="LAST_CONDUCTOR_WEAVERS"><hpage>Le vostre sale saranno anche grandiose, signor insetto, ma mi pare ovvio che non siate voi il sovrano.<page>Sono così modeste, le nostre condizioni, pellegrina?... “Per volere dei Direttori”, tuonammo, e questa Cittadella tremò di fronte al nostro decreto.<page>Ma le parole... Riecheggiarono vuote. Il manto del dominio, conquistato bramosamente dalle prime figlie di Lungitela già in declino, quelle odiose Tessitrici... era un giogo, non una corona.<page>Ora, nel silenzio della nostra Cittadella, divulghiamo la loro verità. Solo una monarca è riuscita a stringere questo regno nelle sue grinfie, nonostante noi avessimo alzato le voci per opporci.<page>Non volete vederla, pellegrina? Lassù, sulla corona della nostra Cittadella? Raggiungete quelle altezze che speravamo di poter nascondere, e inchinatevi al cospetto di chi davvero governa questa terra.<hpage>Prossimamente, signor insetto, salirò di certo per incontrare la vostra monarca...</entry>
<entry name="SONG_KNIGHT_RESTING_REPEAT">Sgombro, è adesso questo posto. Et-t-terno, è il dovere delle sentinelle.</entry>
<entry name="GOURMAND_SERVANT_ITEM_HAS"><hpage>Ho portato gli ingredienti per il tuo piatto.<page>Finalmente! Sua eccellenza sta morendo di fame! Vediamo quali doni hai con te.</entry>
<entry name="SLAB_PRISONER_TALK2"><hpage>Potete parlarmi delle creature a guardia di questa struttura? Sono serve della Cittadella, non è così?<page>Serve...? Anche loro sono penitenti. In un’era passata, anche quella casta commise un sacrilegio nei confronti della Cittadella.<page>Un peccato ormai dimenticato, ma così grave che i loro discendenti e i discendenti dei discendenti ne portano ancora la colpa. Servire qui è l’unica loro speranza di assoluzione.</entry>
<entry name="COG_STATUE_ALL_TALK_A_REPEAT">Pellegrina dell’eterna Lungitela, elargiscici il nostro triplice canto, e che tu possa ascendere e venerare il divin cuore del nostro regno. </entry>
<entry name="SLAB_PRISONER_TALK1"><hpage>Se questo posto fu sacro, in passato, non ne resta alcuna traccia. Persino come prigione è stato trascurato.<hpage>Se lo desiderate, posso liberarvi. Potete scendere per le caverne qui sotto finché troverete un insediamento.<page>Mi state... chiedendo di lasciare questo luogo? C-che idea bizzarra, spaventosa! Un tale peccato non sarebbe mai... no.<page>Grazie alla Cittadella, sono qui come penitente. Qui posso nascondermi dalla vergogna dei miei peccati finché non verranno cancellati dal tempo.<page>Lasciare questo luogo...? Vi prego! Colpitemi a morte perché non debba ascoltare un’altra blasfemia come questa!</entry>
<entry name="LAST_CONDUCTOR_REPEAT">Il mantello del Direttore è un fardello pesante. Ne avessi conosciuto il costo, prima di farmene carico, avrei accettato un simile dovere?</entry>
<entry name="SLAB_PRISONER_MEET">C... canto, vero? Avete portato del canto? Siete della Cittadella, dunque? Quanti... in quanti siete?<hpage>Sono da sola, signore. Non temete, non sono serva della Cittadella. Siete loro prigioniero?<page>P... prigioniero? Non vi capisco. Qui non c’è alcuna prigione.<page>Questo è un luogo sacro di perdono. Vi prego, parlate con rispetto.</entry>
<entry name="COG_STATUE_ARCHITECT_TALK_B">Così com’è stato cantato, il nostro canto sostenta.<page>Per l’eterna Lungitela, costruiremo.</entry>
<entry name="COG_STATUE_ARCHITECT_TALK_A">Udiremo il canto degli Artefici, nel nucleo della nostra Cittadella.<page>Coloro che sostengono il nostro regno, le loro pareti, i loro pavimenti e la sua voce, anche quando gli altri tacciono.</entry>
<entry name="GOURMAND_SERVANT_ITEM_GIVE_CORAL">Una noce corallina! Tu la vedi sbiadita e stantia, vero? Ma è macinandola che si ottiene il suo caratteristico sapore aspro!</entry>
<entry name="MELODY_PICKUP_HINT_NOTMET"><hpage>Se voglio apprendere la melodia su questo cilindro, prima dovrò trovare un dispositivo funzionante per riprodurla. Questo è rotto ormai da tempo.<hpage>Le volte qui sopra devono custodire un altro oggetto simile. Devo perlustrarle attentamente.</entry>
<entry name="TORMENTED_TROBBIO_MEET">Tu! Piccolo essere afflitto! Sventurata prescelta lasciata per ultima!<page>Arrenditi! Sottomettiti! Il colpo esiziale è stato sferrato. La bella Lungitela piange la sua fine.<page>Noi pochi afflitti rimasti, raduniamoci qui, alfine, e lasciamo divampare i nostri fieri fuochi.<page>Assieme, per partecipare al dolore del nostro regno, sentirlo ardere i nostri carapaci, e capire la sua sofferenza, il suo dispiacere!</entry>
<entry name="LAST_CONDUCTOR_GIVE">Il nostro canto su un filo di Seta... Un suono soave, così a lungo assente dalle nostre sale.<page>Abbiate cura della nostra melodia, pellegrina. Con tutta probabilità, sarete l’ultima a riceverla.</entry>
<entry name="COG_STATUE_CONDUCTOR_TALK_A">Udiremo la melodia dei Direttori, lassù nelle loro torri lucenti.<page>Coloro che vestono il mantello più pesante, che guidano inesorabilmente la nostra terra verso la grandezza. </entry>
<entry name="LAST_CONDUCTOR_MEET">Una visita? Cosa alquanto rara.<page>Dovete perdonarmi se non mi alzo per ricevervi. Dopo così tanto tempo malato, mi trovo incapace di sollevarmi dal mio giaciglio.<page>Spero, pellegrina, che la nostra Cittadella vi abbia trattato con la cortesia dovuta a un insetto di fede.<hpage>Ho sopportato abbastanza bene la sua ospitalità, anziano...<page>Aaah... Avete la mia solidarietà, pellegrina... Siamo caduti molto in basso. E ora, purtroppo, se siete venuta in cerca di aiuto o comprensione, temo di dovervi deludere anch’io. <page>Qualunque cosa vogliate chiedermi, ho solo la mia melodia da offrire. È una cosa semplice, il più piccolo dei doni, ma forse adesso ancora più speciale, poiché raramente udito in questi tempi acquietati.</entry>
<entry name="SLAB_PRISONER_REPEAT">Se il peso dei vostri peccati vi è gravoso, potete restare qui con me in penitenza, sorella.</entry>
<entry name="SLAB_PRISONER_NEEDOLIN">Ah... La vostra c-canzone. Sono rimasto in silenzio per così tanto. Ditemi... tutte le canzoni ora suonate sono piacevoli come questa? O è il mio udito a essersi rovinato col tempo?<hpage>Questa arte mi è nuova e la mia bravura è limitata, ma il vostro apprezzamento non è sgradito.<page>Aah. Quanta bellezza. È quasi un dolore per i miei sensi esausti. Forse, però, questo dolore fa solo parte della mia penitenza. <page>Potete continuare a suonare? Mi unirò alla melodia. Perdonatemi, però, se la mia voce si è imbruttita.</entry>
<entry name="LIBRARIAN_MELODY_NOPLAY">Vi rifiutate di suonare la nostra sacra melodia! Perché esitate, simil-Tessitrice? Vacillate pensando alle verità che potrebbe illuminare? Non sarete mica un essere inferiore che si inchina alla paura?<hpage>Quando il momento chiamerà, Archivista, io ascolterò. Per adesso, il vostro compito resta quello di custodire il cilindro. E sappiate che, se non doveste adempiervi, dovrete rendere conto alla mia lama.</entry>
<entry name="LIBRARIAN_RELIC_ASK_PROMPT_PLURAL">Dare cilindri dei salmi?</entry>
<entry name="GOURMAND_SERVANT_MOSSSTEW">Per la base, ci serve della gelatinosa zuppa di baccamuschio. È un miscuglio druidico, un segreto gelosamente custodito nelle caverne ricoperte di muschio molto più in basso rispetto a noi.</entry>
</entries>
