<entries>
<entry name="PILGRIM_LARGE_SK_SAVED_ACT3_REPEAT">Quel cavaliere dorato si aggira nei paraggi, sorella, e toglie di torno i perduti per proteggerci.<page>Secondo me questo posto sarebbe già stato invaso se non fosse stato per le sue nobili lame.</entry>
<entry name="CARETAKER_DELIVERY_POST">Prendi qualche grano per il tuo lavoro, campanara, e sappi che questa triste brigata sopravviverà un po’ più a lungo grazie a te.</entry>
<entry name="CARETAKER_SNARE_COMPLETE_POST">Fatto! Le parti sono pronte. Adesso salgo per allestire questa cosa pesante.<page>Anche con la trappola, credo proprio che quella lassù non cadrà così facilmente. Si renderà conto di cosa starà succedendo.<page>Quella tua lama dovrà fare il suo lavoro prima che questa cosa possa scattare.<hpage>Lo immaginavo, signore. E sono pronta. Predisponete la trappola. Io interverrò in breve.</entry>
<entry name="CITY_MERCHANT_SHOP_REPEAT_ACT3">Sta tutto andando in rovina, mia cara. Ricorda di passarmi qualche grano prima che sia troppo tardi!</entry>
<entry name="CITY_MERCHANT_TALK1">Sul tuo conto stanno raccontando tante storie, carissima. Raccogli provviste, salvi insetti perduti... ogni sorta di buona azione!<page>È astuto da parte tua crearti una reputazione simile. Se continui così, presto diverrai una leggenda per queste semplici creature.<hpage>Non è una cosa che mi interessa, signora. Nel corso della mia lunga vita ho conosciuto svariate leggende, le ho viste ergersi per poi cadere e svanire, più e più volte.<page>Ah, è così, cara? Sei proprio umile, tu! Però dovresti sapere che questa vecchia pellegrina controlla ogni tuo movimento! Jubilana ci vede bene!</entry>
<entry name="CARETAKER_MEET_2">Sei stata tu, vero? Hai appena suonato quella grossa, chiassosa campana! Proprio quando volevo farmi una bella dormitina!</entry>
<entry name="PILGRIM_LARGE_REPEAT">Non allontanatevi troppo, signorina. Questo è l’unico luogo sicuro che troverete in tutto questo posto maledetto.</entry>
<entry name="CITY_MERCHANT_BRIDGE_REPEAT">Devono esserci altre cosette da raccogliere quassù, e nel frattempo preferirei che non mi assillassi. Tanti saluti e arrivederci!</entry>
<entry name="CARETAKER_LV1_MEET">Bene, bene! Guarda un po’ cos’hai scodellato, campanara!<page>Proprio come avevo predetto: era un santuario così tranquillo, e ora è stato preso d’assalto da chicchessia. È l’inizio di un insediamento di bassa lega, tutti ammucchiati attorno a questo vecchio tempio!<hpage>Questi poveri insetti sono vittime della Cittadella e del suo insidioso richiamo. Questo luogo li attira nelle sue fauci, per poi consumarli per intero.<page>Proprio così, dentro e fuori. Non è altro che una grossa menzogna dorata. Beh, almeno questi pochi rimasti possono stare al sicuro per un po’. Poveri stolti...</entry>
<entry name="CITY_MERCHANT_ITEM_SEAL_CHIT">Un ordine prezioso tramandato dai sacri Direttori. Ormai è raro trovare questi vecchi testi, e ancor più raro è trovare un insetto che sappia leggerli.</entry>
<entry name="CITY_MERCHANT_SAVED_1">Toh, che sorpresa! Temevo che l’unica sana di mente rimasta in queste sale fossi io. A quanto pare la fortuna non si è ancora esaurita!<hpage>È stata più che semplice fortuna a portarmi da voi, signora. Devo esaudire il desiderio degli insetti in pensiero per voi. Vi prego di recarvi da loro, vicino alla vecchia campana, su dall’altra parte.<hpage>Là si è formato un piccolo insediamento e la campana, risvegliatasi, sembra allontanare i peggiori pericoli della Cittadella.<page>Un insediamento? In queste sale così a lungo infestate? Mi stai raccontando frottole, carissima? Beh, immagino non sia poi così pericoloso andare a vedere io stessa.</entry>
<entry name="CITY_MERCHANT_SAVED_2">Adesso vai, cara, e lasciami raccogliere le mie merci.<page>Se in questo insediamento di cui parlavi ci sono degli insetti che si sono già stanziati, potrei fare grossi affari. Tanti saluti e arrivederci!</entry>
<entry name="CARETAKER_SNARE_OFFER">È quasi arrivato il momento, eh, campanara? Tu e colei che attende lassù. Quell’incontro predestinato non aspetterà per sempre... Sei pronta per fare la tua mossa, spodestare la regnante e prenderti il suo posto?<hpage>Non posso negare che una parte di me desideri un esito simile... La dominanza, a quanto pare, scorre nelle mie vene, così come, certamente, in quelle di colei che ci sovrasta.<hpage>Eppure, un’altra parte di me resiste... Una parte che, col tempo, sento sempre più vicina...<hpage>Quella parte non desidera assumere il ruolo di monarca, bensì riconquistare la propria libertà e spezzare le catene pallide che affliggono gli insetti di questo regno.<page>... Un’idea straordinaria, campanara, quella di un mondo liberato. Non è un desiderio in cui ho avuto ragione di sperare molto, a dire il vero... ma non mi sorprende che tu pronunci parole simili.<page>Più ci aiutavi, più capivo le tue intenzioni. Hai ancora in te una monarca, di sicuro, e una parvenza di Tessitrice, ma l’ambizione... è diversa da quella di entrambe queste figure.<hpage>Se avete già intuito il mio desiderio, signore, e se lo condividete, anche se in parte, potreste offrirmi il vostro aiuto nei conflitti a venire?<page>Ah... Forse, sì. Mi è difficile persino dirlo... Ma c’è un’idea, un’idea raramente discussa, per paura che colei in alto sospetti qualcosa.<hpage>Avete concepito un metodo, suppongo? Un modo di... spodestare il trono? E liberarmi dall’obbligo di prendere il suo posto?<page>... Sì, io e ciò che rimane della mia famiglia. È una sorta di trappola che va ben oltre le abilità di questa Cittadella, ben oltre le legature di cui è capace. Tu saresti la cacciatrice ideale per allestirla, se avessi il coraggio di tentare...</entry>
<entry name="CARETAKER_SWAMP_SOUL">Che cos’hai portato di bello, campanara? Ti sei portata via l’anima di qualcun altro?<hpage>Parlate dei resti che ho trovato nelle caverne fangose vicino alla Cittadella? Questa è anima estratta da quello che un tempo era un insetto potente.<hpage>Adesso non è che una miscela annacquata, ma ha ancora un po’ di forza. Al suo culmine doveva possedere talenti impressionanti.<page>Giusto, proprio così. Conoscevo quell’insetto quando era in gran forma, tanto tempo fa. Più coraggioso di tanti altri, e per niente affezionato a questa Cittadella, più o meno come te.<page>Andò a farsi alleati tra quegli insetti sempliciotti delle paludi. Le due parti pensavano di guadagnarci con una simile unione... Tramavano una ribellione, o qualche altra sciocchezza simile!<page>Ora quello stupido è morto stecchito! Non provare nemmeno a farti amici a Lungitela, campanara. Non ne verrà niente di buono.</entry>
<entry name="CARETAKER_BEAST">Umpf. Campanara, magari pensi che sia un tontolone, ma conosco questo posto e ho i sensi ancora funzionanti.<page>Sei stata portata qui, ho indovinato? Da oltre i confini delle nostre terre?<hpage>Avete indovinato. La creatura che attende al di sopra di questa Cittadella... Grazie alla sua ospitalità sono giunta in questo regno. Adesso desidero sdebitarmi adeguatamente.<page>Umpf. Parole bestiali, le tue. Ben pronunciate e tutto, ma comunque bestiali.<page>Prego solo che tu non carichi altra sofferenza inutile sulle spalle di questi insulsi, piccoli pellegrini...</entry>
<entry name="CARETAKER_SNARE_COMPLETE_PREPARE">Hai trovato tutto, vero, campanara? Allora aiutami, diamo inizio ai preparativi! Prima di costruire, dovrò chiederti sia la tua Seta che i tuoi artigli.</entry>
<entry name="PILGRIM_SMALL_02">La Cittadella ha scelto noi, e ci ha concesso di vivere ancora un poco. Ma... a che pro? Chi può dirlo?</entry>
<entry name="CARETAKER_SNARE_REPEAT">Se vuoi che quella trappola si faccia, meglio che tu ti metta a cercare. Io ti indicherò cosa serve, come meglio posso.</entry>
<entry name="CARETAKER_MERCHANT">Ho sentito che hai salvato la nostra cara mercantessa, giusto? La vedo spesso in giro, sempre a rovistare di soppiatto, anche prima che tu suonassi quella campana.<page>È una figura utile, ma non farti ingannare dall’età: se sei a caccia di affari, è ancora la più sveglia.<page>Tra ben poco non ci sarà più un grano nei dintorni di questo tempio che non sia finito nelle sue tasche.</entry>
<entry name="CARETAKER_SNARE_REOFFER">Campanara... Stai ripensando a quella trappola, ho colto nel segno? È un metodo pazzo, ne convengo, ma tu saresti la cacciatrice ideale per allestirla, se avessi il coraggio di tentare...</entry>
<entry name="CARETAKER_SNARE_ACCEPT"><hpage>Concedetemi il vostro aiuto, signore. Se la vostra trappola serve a garantire la libertà, sia mia che degli insetti della vostra terra, potrei decidere di predisporla.<hpage>Cosa vi aspettate da me adesso, perché possa rendervi servizio?<page>Dovrai cercare la forza della mia famiglia, campanara, noi tre vecchi insetti ancora vivi, sparsi per il regno, e un povero cugino bell’e morto in quelle paludi putrefatte.<page>Ognuno di loro ha un potere. Roba grezza, selvaggia! A te li daranno, o perché affascinati dall’idea, o per il brivido della disobbedienza... o perché non hanno altra scelta.</entry>
<entry name="CITY_MERCHANT_ITEM_WARDKEY">Una chiave di ottima fattura. Senza alcun dubbio aprirà il passaggio verso qualcosa di speciale. Un luogo pieno di cosette interessanti, ci scommetto. Trova la serratura, e avrai recuperato l’investimento!</entry>
<entry name="CARETAKER_DELIVERY"><hpage>Guardiano, porto delle provviste dalla città delle campane sotto la Cittadella.<page>Ah! Provviste di cui avevamo un bisogno disperato, signorina campanara! Con questa calca in giro non è facile dedicarsi alla caccia e alla raccolta, tanto più che le stanze vicine sono invase da quelle figure del coro.</entry>
<entry name="CARETAKER_SNARE_REPEAT_BELLHERMIT">Giù nelle gallerie delle campane, nel cuore di Lungitela, troverai mio zio musone. Quello trabocca di potere.</entry>
<entry name="PILGRIM_SMALL_01">Avete trovato questo posto anche voi, sorella? La grande promessa della nostra Cittadella è stata soffocata da quel filo maledetto, ma questa grossa campana ci offre ancora rifugio.<page>Siamo tra i pochi benedetti... a cui è stato concesso di vivere ancora un poco.</entry>
<entry name="CITY_MERCHANT_REPEAT">E ora vai, carissima. Se ti interessano le mie merci, puoi scambiarle con dei grani su al tempio. Tanti saluti e arrivederci!</entry>
<entry name="PILGRIM_GENERIC_ACT3_REPEAT">Ooohh... Se non siamo più pellegrini... Cosa siamo mai?</entry>
<entry name="CITY_MERCHANT_ITEM_TOOLMETAL">I più creativi andavano pazzi per questo metallo. A vederlo non è granché, ma io ricordo ancora il suo valore.</entry>
<entry name="CARETAKER_MEET_1">Ehi! Ehi, tu!</entry>
<entry name="CARETAKER_MEET_REPEAT">Questo tempio, una volta risvegliato... li richiama, non so se hai capito.<page>”Questo è un luogo sicuro. Accorrete!”: ecco cosa risuonerà nella testolina di ogni pellegrino abbastanza sventurato da aver raggiunto questa benedetta Cittadella con ancora un minimo di senno.<page>Beh, quel ch’è fatto è fatto, e quel ch’è suonato è suonato. Tu, piuttosto, vedi di tornare presto, brigante! Non posso mica occuparmi io da solo di tutti i nuovi arrivi!<hpage>Se avrò abbastanza tempo, signor insetto, vi farò di nuovo visita.</entry>
<entry name="CARETAKER_SNARE_DECLINE">Non dovrei essere così sorpreso. È da sciocchi tentare un’impresa del genere... Forse persino pensarla. I tuoi simili non sono destinati a morire.</entry>
<entry name="CARETAKER_SNARE_ACCEPT_SNARE">Per l’ultima parte, mi servirà anche quel Piantatrappole che hai con te. Gran bello strumento ideato dalle Tessitrici, e la base perfetta su cui espandere il nostro potere.<page>Una volta che avrai raccolto gli altri componenti essenziali, ti chiederò di cedermi anche quelli.</entry>
<entry name="CARETAKER_SNARE_REPEAT_SWAMP">Trova il relitto di mio cugino, opera di quei ridicoli insetti delle paludi. È stato uno sciocco incauto a farsi prendere, e sarà anche morto, ma si può ancora scorgere un barlume della sua anima.</entry>
<entry name="CARETAKER_SNARE_COMPLETE_PRE"><hpage>Signore, ho gli oggetti che avevate richiesto. Costruite la vostra trappola perché possiamo liberare queste terre.</entry>
<entry name="CITY_MERCHANT_MEET_AFTERBRIDGE">Hai fatto una buona azione, carissima, quando mi hai salvato da quello stormo stridente. Non vedevo niente di simile da tempo.<page>Ah, sono tornata con tante nuove cosette. Vediamo se qualcosa ti va a genio tra i ninnoli che ho trovato.</entry>
<entry name="CARETAKER_WISHES_PROGRESS">Non pensare che io non veda, campanara! Ti stai dando molto da fare, sia qui che sotto!<page>Hai assunto un ruolo davvero singolare, a furia di salvare insetti e promettere desideri.<hpage>Lo trovate strano, signore? Questi servizi mi arrecano sollievo, e le ricompense ricevute sono una manna lungo il cammino.<page>Certo! Ma in fondo non è questo il tuo ruolo, non trovi? Io so bene cosa sei, Tessitrice e altro ancora! Il tuo è un rango superiore! Non sei un essere comune destinato a prendersi cura di noi umili.<hpage>Potrei dire lo stesso di voi, dato che scegliete di restare incappucciato. Continuate a fingervi un semplice pellegrino. Non trovate che sia giunto il momento di rivelare chi siete?<page>Bah! Dannazione, vecchiaccia! Lascia travestire questo insetto in pace! È così piacevole vivere senza complicazioni. E non stavo chiedendo alcun tipo di cambiamento, mentre tu invece sembri volerne portare!<hpage>Il cambiamento era inevitabile, signore, che io fossi arrivata o meno. Il trono è instabile. Il suo filo si dipana. La mia presenza non fa che accelerare l’inevitabile.<page>Quindi cosa speri di ottenere, eh? Vuoi usurparlo, quel trono? Vuoi diventare la nuova regina e sovrastarci tutti quanti. Ci infondi speranza per poi irretirci tutti nella tua tela bestiale? Tipico delle Tessitrici e delle divinità...</entry>
<entry name="CARETAKER_LV3_MEET">Se continui imperterrita ad aiutare, servirai da ispirazione anche per gli altri! Meglio riflettere bene sull’effetto che puoi avere, campanara!<page>Troppa speranza può essere pericolosa, soprattutto per tutti questi insetti, che a lungo non ne hanno avuta alcuna.</entry>
<entry name="CITY_MERCHANT_SAVED_BRIDGE_2">E ora, perché non te ne torni di fretta al tempio e racconti a tutti come sei stata brava?<page>Potrebbero esserci altre cosette da raccogliere lungo la via del ritorno, e nel frattempo preferirei che non mi assillassi. Tanti saluti e arrivederci!</entry>
<entry name="CITY_MERCHANT_ITEM_SIMPLEKEY">Di semplice fattura e di semplice aspetto. Creata perché aprisse tante serrature diverse, basta che siano abbastanza comuni.</entry>
<entry name="PILGRIM_STANDARD_MEET">Sorella, sorella! Permettetemi una confidenza! Mentre risalivo le stanze della Cittadella per arrivare sin qui, giuro di aver udito una risata dai toni infantili!<page>Era poco più di un’eco, e confesso che ultimamente la paura mi ha più volte giocato brutti scherzi... Eppure quella voce non cessa di risuonare nella mia mente.<page>È davvero possibile che un insetto così giovane ed esuberante sia sopravvissuto a quelle sale spietate...?</entry>
<entry name="PILGRIM_LARGE_SK_SAVED_ACT3_MEET">Sorella, l’avete già visto da qualche parte? Il nostro nuovo eroe, quel cavaliere dorato che si aggira nelle sale cadenti della Cittadella?<page>Un insetto alto, retto. Non ama parlare. Certo che...! Se non fosse apparso, avrei perso la vita già da tempo.<page>E non sono il solo. Altri hanno elogiato le gesta tempestive e il raro coraggio del cavaliere.<page>Abbiamo un disperato bisogno di protezione, e quell’eroe luminoso ci sta aiutando quasi quanto voi.</entry>
<entry name="CITY_MERCHANT_RUMMAGE_REPEAT">Se hai intenzione di restare qui appostata mentre lavoro, almeno compra qualcosa. Dai uno sguardo, carissima. Non essere timida!</entry>
<entry name="CARETAKER_SNARE_ACCEPT_NO_SNARE">E per ultimo, come base, cerca un’arma antica delle Tessitrici. Dovrebbe essercene ancora una, giù nel loro nido più grande, una trappola che serve per posare una runa di Seta infiammata. La nostra trappola la avvolgerà strettamente.</entry>
<entry name="CARETAKER_MEET_3">Ammettilo! Sei stata tu! Piccola suonacampane furbetta che non sei altro!<hpage>Avete scelto un luogo curioso per riposare, signore. Per caso sapete qualcosa su questo tempio e le altre costruzioni simili nelle terre sottostanti?<page>Ah, quindi oltre a slegare campane fai anche domande strane, eh? Non hai l’aria di esse una pellegrina, ma di certo non sei neanche del Coro. No! So bene cosa sei...<page>Una campanara da strapazzo! Una squinternata! Non capisci cosa hai fatto risvegliando quel tempio?<page>Quella campana ha risuonato in lungo e in largo! I perduti e i disgraziati avranno sentito il suo richiamo. Si saranno già diretti da questa parte.<page>Beh, quel ch’è fatto è fatto, e quel ch’è suonato è suonato. Tu, piuttosto, vedi di tornare presto, brigante! Puoi aiutarmi a gestire tutti i pellegrini malconci e i saccheggiatori disperati che si presenteranno.</entry>
<entry name="CARETAKER_SNARE_COMPLETE_PRE_CANCEL">Ehi! Che succede? Ci stai ripensando, tutto d’un tratto? Di certo è spaventoso tentare una cosa simile, e ti sei già data da fare assai andando avanti e indietro!<page>Quella lassù ha già capito le tue intenzioni, seppur vagamente, ma non ha senso tirarsi indietro proprio adesso.</entry>
<entry name="CITY_MERCHANT_ITEM_SPOOLEXTEND">Con questo pregevole strumento puoi estendere una spola ben bene. L’acquisto perfetto se intendi accaparrarti parecchia Seta!</entry>
<entry name="CARETAKER_WISHES_PROGRESS_REPEAT">Se continui imperterrita ad aiutare, servirai da ispirazione anche per gli altri! Meglio riflettere bene sull’effetto che puoi avere, campanara!<page>Troppa speranza può essere pericolosa, soprattutto per tutti questi insetti, che a lungo non ne hanno avuta alcuna.</entry>
<entry name="PILGRIM_GENERIC_ACT3_MEET">Ooohh... Quale nuovo orrore si abbatte su di noi?<page>È l’ennesima punizione per i nostri peccati, o ancora una prova di dimostrazione della nostra fede?<hpage>Nessuna delle due, buon insetto. Non avete colpa per questo disastro.<hpage>Restate vicino ai vostri compagni e vedrò di placare questa pazzia al più presto.</entry>
<entry name="CARETAKER_SNARE_REPEAT_SNARE">Come base, ci servirà un’arma antica delle Tessitrici. Cerca più in basso, nei pressi dei sentieri d’osso, dentro al loro nido più grande. È un dispositivo per predisporre trappole sotto forma di rune di Seta infiammata.</entry>
<entry name="PILGRIM_STANDARD_REPEAT">Giuro di averla sentita, sorella... Quella risata! Sembrava quasi che si stesse divertendo...</entry>
<entry name="CITY_MERCHANT_ITEM_NEEDOLIN_TOOL">Reggi questo strumento mentre fai musica e ne sentirai presto la funzione. Amplifica il suono! Lo emette forte e chiaro. È ideale se mai volessi esibirti davanti a una folla.</entry>
<entry name="CITY_MERCHANT_ITEM_ROSARYSTRING">Che ne dici di infilare tutti i tuoi grani in un filo per non perderli? Te ne spillerò alcuni per il servizio, ma almeno così puoi stare tranquilla.</entry>
<entry name="CITY_MERCHANT_RUMMAGE_GRAND_FORUM">Oh, sono contenta di esser venuta fin qui! Quanta abbondanza è stata preparata dai nostri benefattori, i generosissimi Direttori! Sono giganti tra gli insetti, onniscienti e gentili!<page>Qui è bellissimo, e ci sono belle cosette ovunque. Però bastano solo per uno, carissima, quindi non farti strane idee! Lo sai che sono arrivata prima io. Tanti saluti e arrivederci!</entry>
<entry name="PILGRIM_LARGE_MEET">Restate vicina, signorina. Quelle sale qui a lato brulicano di relitti infestati.<page>Qualsiasi deviazione non porterebbe che morte, affilata e dolorosa.</entry>
<entry name="CARETAKER_WARD">Hai già fatto, campanara? Hai sgambettato giù nei bassifondi? Hai scoperto gli abissi dell’ossessione che ha causato la rovina di questo posto?<hpage>Se state parlando della Cittadella e della sua Seta, Guardiano, allora sì, adesso ne conosco l’origine. <hpage>Nella corsia giù in basso ho visto tutto chiaramente, i relitti svuotati, e tutti quegli strumenti di tortura... Macchine per trasfondere fili in un insetto al fine di prolungarne l’esistenza.<page>Giusto! Mi riferivo proprio a quello, o almeno in parte! Ma si tratta di qualcosa di ancora più grande.<page>Devi immaginarteli mentre infilano la Seta nei loro carapaci, in preda alla pazzia. Vita eterna per insetti mortali! Pensa poi per quanto tempo è andata avanti questa cosa...<hpage>... I loro figli, e tutti i pellegrini venuti dopo... La Seta si è annidata nei carapaci di questo regno, ormai da generazioni...<hpage>Non sorprende, quindi, che gli insetti di Lungitela siano caduti così facilmente preda di quel filo infestato. Per raggiungerli non ha dovuto far altro che rintracciare sé stesso.<page>Oh oh! Ora vedi, campanara! Questi poveri pellegrini, tutti soggetti al crudele sistema del nostro mondo, e ora colpiti dalla sua nuova tela maledetta.<page>Tu almeno ne sei libera. E libera di disfare tutto quanto... se è questo che sceglierai.</entry>
<entry name="CITY_MERCHANT_SAVED_BRIDGE_1">Guarda un po’ chi si rivede, la mia ombra, la furbetta ammantata di rosso! Continui a seguirmi per sgraffignare le belle cosette che trovo in giro?<hpage>Vi sbagliate sul mio conto, signora, e non credo di meritarmelo. I pellegrini dell’insediamento più giù erano preoccupati dalla vostra assenza. È per conto loro che sono tornata a cercarvi.<page>Ah, è così? Ma allora sono proprio degli impiccioncelli! So ancora cavarmela benissimo da sola!<page>Umpf... Certo però il fatto che sia rimasta nei loro pensieri mi intenerisce un po’. Non me lo sarei aspettato. E non posso negare che anche tu mi abbia fatto di nuovo un bel favore.<page>Quell’orribile stormo mi aveva quasi beccato, diciamo la verità, e devo ancora decifrare le tue intenzioni, ma... ad ogni modo, grazie!</entry>
<entry name="CITY_MERCHANT_RUMMAGE_LIBRARY">Cerchi cosette per te, carissima? Faresti meglio ad evitare le volte oscure qui vicino. Dicono che i custodi all’interno custodivano gelosamente i loro averi già prima della maledizione serica.<hpage>Voi conoscete la Cittadella meglio di molti altri, signora. Quanto tempo avete passato qui, cercando di sopravvivere nei corridoi infestati?<page>Oh, abbastanza. Tutto sommato, non sono poi così malvagi. Ormai i ricordi del mio pellegrinaggio sono sbiaditi, ma una vita nelle sale dorate della Cittadella era ciò che avevo sempre voluto.<page>E, chi l’avrebbe mai detto, il mio umile desiderio è stato esaudito! Certo, non è comparabile agli antichi splendori, ma sarebbe volgare da parte mia lamentarmi adesso, non pensi?</entry>
<entry name="CITY_MERCHANT_ITEM_SHELL_FRAGMENT">Parte di una maschera antica, o frammento del volto di qualcuno? Con la versione intera potresti proteggerci il tuo carapace.</entry>
<entry name="CITY_MERCHANT_MEET_ACT3">La nostra Cittadella è stata colpita da una calamità immane! Non avevo mai visto niente di simile nella mia lunga vita.<page>In momenti come questi, dobbiamo assolutamente aiutarci a vicenda. Preparati a sganciare, carissima. Mi serviranno tanti grani per sopravvivere a ciò che ci aspetta!</entry>
<entry name="CARETAKER_LV2_MEET">Una fatica da matti, e guarda! Non smettono di arrivare. Insetti a valanghe. Distrutti, deboli, ma ancora vivi!<hpage>A me paiono più impauriti che deboli. Mi rincuora sapere che questi siano sopravvissuti grazie al vostro aiuto.<page>Quella è opera tua, campanara! Non mia. Suoni da una parte, aiuti dall’altra! Spero che riconoscano i tuoi sforzi, perché io sto facendo ben poco, e se dovesse chiamare quel coro coi suoi spilli, di certo non mi farei avanti per combattere.</entry>
<entry name="CARETAKER_REPEAT">Qui riposano le loro membra molli gli smarriti, i disillusi e gli esauriti.<page>Hai evocato un insediamento a dir poco patetico, signorina campanara, e un bel grattacapo per me. Non credo che abbiamo niente da offrirgli... Neanche la speranza.</entry>
<entry name="CITY_MERCHANT_SHOP_REPEAT">Fermati e fammi avere un po’ dei tuoi grani prima che tu te ne zampetti via di nuovo, carissima. Devo per forza avere qualcosa che possa piacerti!</entry>
<entry name="CITY_MERCHANT_ITEM_SPOOLPIECE">La metà della spola di un ragno. Dovresti trovare solo l’altra parte. Quelle vecchie Tessitrici facevano proprio delle belle cosette. Ormai sono tutte andate, ma il loro artigianato brilla ancora.</entry>
<entry name="CITY_MERCHANT_ITEM_WALLCLING">La merce ideale per voi che amate arrampicarvi. Con questo nelle tue grinfie riuscirai ad appigliarti alle pareti quanto a lungo vorrai!</entry>
<entry name="CARETAKER_SNARE_REPEAT_CHURCHKEEPER">Giù nelle terre muschiose, ancora avvinghiata alla sua cappella decaduta, mia sorella cederà il suo potere, se glielo chiedi gentilmente.</entry>
<entry name="CARETAKER_SNARE_ACCEPT_SWAMP_SOUL"><hpage>Concedetemi il vostro aiuto, signore. Se la vostra trappola serve a garantire la libertà, sia mia che degli insetti della vostra terra, potrei decidere di predisporla.<hpage>Cosa vi aspettate da me adesso, perché possa rendervi servizio?<page>Dovrai cercare la forza della mia famiglia, campanara, noi tre vecchi insetti ancora vivi, sparsi per il regno, e quella pover’anima che hai già con te, ciò che rimane del mio povero cugino, bell’e morto in quelle paludi putrefatte.<page>Ognuno dei miei familiari ha un potere, roba grezza, selvaggia. A te li daranno, o perché affascinati dall’idea, o per il brivido della disobbedienza... o perché non hanno altra scelta.</entry>
<entry name="CARETAKER_LACE_DEFEATED"><hpage>Signore, ho aperto il cammino sopra queste sale, e ho avuto la meglio sulla combattente bianca di guardia.<hpage>Alla fine lei, figlia del trono, si è tolta la vita. Un essere nato da sola Seta filata stretta, e il suo carapace ne era la prova. <hpage>Che una cosa simile sia possibile... Ho già conosciuto vita tessuta con la Seta, ma piccola, transitoria... Mai così...<page>Però, campanara! Hai tolto di mezzo una vera meraviglia... Beh, una meraviglia imperfetta, diciamo così.<page>Una da cui tenersi alla larga, almeno per noi mortali. Aveva un aspetto infantile, così come la sua mente, ma aveva vissuto nella Cittadella più a lungo di tanti altri. Anche nel suo lungo silenzio, molto prima che tu arrivassi e destassi la sua ira. <page>Forse si vedeva come la protettrice di questo posto, dato che lo teneva sempre pulito e tranquillo. Ovviamente tranquillo significava che chi si trovava sul suo cammino finiva vittima del suo spillo.<page>Ti direi grazie per l’uccisione, ma con tutti gli altri relitti ora risvegliati e indignati, le speranze di un semplice insetto non sono aumentate di molto.</entry>
<entry name="CITY_MERCHANT_MEET">Ci rivediamo, carissima. A quanto pare siamo arrivate qui entrambe sane e salve. Scoprire che stavi dicendo la verità su questo posto mi ha davvero sconvolto!<page>Un insediamento simile nella Cittadella, al sicuro, che ospita così tanti insetti dalla mente ancora intatta! Mai visto niente di simile finora, né immaginato.<page>Vendere tutte le mie belle cosette sarà molto più facile. Dopotutto, quando le mie forze verranno meno, voglio portarmi via con me tanti, tanti grani!</entry>
</entries>
