<entries>
<entry name="SEAMSTRESS_BROLLY_QUEST_REOFFER">Vuoi ripensare alla mia offerta? Buon per te! Non andrai molto lontano senza il mio aiuto, cara.</entry>
<entry name="SEAMSTRESS_REPEAT">Ti riserverò un trattamento di cortesia, viandante. Ti offrirò persino il mio aiuto, quando potrò. Però evita di restartene qui troppo a lungo.<page>Non vedrò favorevolmente quella Cittadella, ma sono abbastanza intelligente da evitarne la collera.</entry>
<entry name="ANT_MERCHANT_REPEAT">Kha mauak. Noku gri?</entry>
<entry name="PILGRIM_REST_SHOP_REMEET">Di nuovo qui? Strano, un pellegrinaggio che svia e torna sui suoi stessi passi. Già che sei qua, puoi approfittarne per elargire qualche grano.</entry>
<entry name="SEAMSTRESS_EXTRA_LORE_2_ALT">Solitamente evito di rovinare le sorprese, ma la curiosità mi spinge a chiedere. Sai perché ti hanno perseguito? Quegli insetti della Cittadella?<hpage>Ho visto la loro Cittadella e le condizioni in cui versa, e ho un forte sospetto...<hpage>Mi danno la caccia per la mia natura. Per la Seta prodotta nel mio carapace. Non per conto loro, ma per conto dell’essere che tutto sovrasta. <page>Aha! È la verità. Incanalare la propria anima in un filo... La tua è una capacità rara a Lungitela, apprezzata oltre misura. Anima e Seta legate indissolubilmente.<page>È una capacità che è quasi andata perduta a Lungitela. Le antiche Tessitrici ne erano in possesso, ma adesso non ci sono più.<hpage>L’essere che sovrasta questo regno... Ha la mia stessa natura, almeno in parte. Ho visto cosa è capace di fare la sua Seta, su vasta scala.<hpage>Cattura i carapaci di coloro per le strade, e comanda infondendo falsa vita i tanti relitti vuoti abbandonati.<page>Mmmh... Hai guardato la verità fino in fondo. Molto più a fondo di quanto io abbia mai osato arrivare. In effetti, tu hai il piglio necessario per fare i conti con cose così complesse...<page>Dunque! È ora che tu te ne vada! Il tuo stile e la tua Seta sono belle cose, ma se resti troppo a lungo mi causerai solo guai!</entry>
<entry name="SEAMSTRESS_BROLLY_QUEST_ACCEPT">Una scelta furba. Vai a raccogliere quegli aculei, e fai in fretta.<page>Un po’ di compagnia fa sempre piacere, ma se resti troppo a lungo quegli insetti della Cittadella inizieranno a puntare anche me.</entry>
<entry name="SEAMSTRESS_BROLLY_QUEST_OFFER">Se intendi salire partendo da questi campi inferiori, ci vorrà qualcosa per salire, e io sono l’insetto che può aiutarti.<page>Dirigiti verso le caverne oltre casa mia. Gli insetti là dentro producono un aculeo straordinario, flessibile ma robusto.<page>Raccogli i loro aculei, torna da me e in poco tempo trasformerò il tuo vecchio mantello in qualcosa di molto più svolazzante.</entry>
<entry name="ANT_QUEEN_BG_MEET">Bestia pallida... portatrice di rovina... ti avevamo sentito... scrivere con crudeltà il nostro destino finale...<page>Se è il potere... che cerchi... il mio è svanito... mortale... rapito dal tempo...<hpage>Desidero soltanto salvare queste terre, o suprema, e liberarle da questo morbo fatale originatosi dal filo e dal vuoto.<page>Kcha!... Se puoi... bestia... Se ci riesci... </entry>
<entry name="SEAMSTRESS_BROLLY_HANDIN_ASK">Allora! A giudicare dal tintinnio che proviene da sotto il tuo mantello, la tua battuta di caccia ha avuto successo! Se gentilmente mi passi gli aculei, posso mettermi al lavoro.</entry>
<entry name="ANT_QUEEN_BG_REPEAT">Salvale... se puoi... bestia pallida...</entry>
<entry name="RESTING_PILGRIM_REPEAT">Aaah... Sono così stanca. Ma esitare troppo a lungo sarebbe un sacrilegio...</entry>
<entry name="HUNTRESS_QUEST_DECLINE">Benisssssimo, tesssssi-tele. Tieniti i tuoi organi, per il momento.</entry>
<entry name="SEAMSTRESS_VISITED_CITADEL"><page>Oooh! La viandante. Dimmi, come va il viaggio?<hpage>Mi sono avventurata su in alto, ho visto la Cittadella e le condizioni in cui versa. Quel luogo è decaduto ormai da tempo... generazioni perdute, una tomba dorata, sprofondata in residui di Seta.<hpage>Riguardo ai suoi schiavi, così desiderosi di catturarmi, adesso vedo l’origine della loro unità e della loro singolare forza... Sono relitti strettamente legati dall’entità che attende sulla sommità...<page>Argh! Guarda un po’! Hai visto la verità, proprio fino in fondo! Molto più a fondo di quanto io abbia mai osato arrivare. In effetti, tu hai il piglio necessario per fare i conti con cose così complesse...<page>Dunque! Meglio che tu ti avvii, adesso. Chiaramente hai intenzione di causare un bel po’ di confusione. Voglio essere lontana quando tutto avrà inizio!</entry>
<entry name="PILGRIM_REST_SHOP_ITEM_DESC_TOOLPOUCH">Quella tua sacca... Con gli stracci lasciati qui e un po’ di lavoro, potrei aggiungerci delle tasche perché tu possa trasportare più strumenti e schegge mentre viaggi. Farebbe comodo, non trovi?</entry>
<entry name="HUNTRESS_REPEAT">Tutti quegli insetti bavossssi, tutti ci tengono a tenersi i loro organi. Bisogna convincerli, eroderli, punzecchiarli.<page>Dovrebbero essere orgogliossssi! Il loro esiguo ssssacrificio diverrebbe nutrimento per i miei voraci piccoli.</entry>
<entry name="PILGRIM_REST_SHOP_TALK_DELIVERY_POST">Accetta questi grani come pagamento per i tuoi sforzi. Che non appesantiscano troppo il tuo carapace.</entry>
<entry name="HUNTRESS_QUEST_ACCEPT"><hpage>Non offrirò i miei organi, cacciatrice, ma potrei portarvi la carne di altre creature uccise.<page>Bravisssssima, tesssssi-tele! Trapassssate. Sssssminuzzate. Sssstrinate! Portamele tutte. Ce ne vorranno tante per sssaziare la mia futura progenie.<hpage>Diversi miei strumenti possono preparare le carni come dite. Ho avuto la fortuna di rinvenire un arsenale ben assortito nelle vostre terre.<page>La mia progenie sta per sssssschiudersi, tesssssi-tele. Adempi in fretta al tuo dovere, e verrai ricompensata per il masssacro.</entry>
<entry name="SEAMSTRESS_BROLLY_QUEST_REPEAT"><hpage>Presto vi porterò gli aculei, signora.<page>Bene, bene! Le caverne oltre questa zona sono pieni di quelle creature, le vedrai fluttuare noncuranti nell’aria calda.<page>Sono certa che il tuo grosso ago potrà convincerle a cedere qualche aculeo.</entry>
<entry name="PILGRIM_REST_SHOP_ITEM_DESC_WEIGHTED_ANKLET">Un fardello sacro per aiutarti a mantenere la posizione. Che tu attacchi gli altri o subisca un colpo, resterai ferma dove sei.</entry>
<entry name="PILGRIM_REST_SHOP_CANCEL">Non ti interessa barattare? I tuoi grani non ti faranno da zavorra durante l’ascesa?</entry>
<entry name="SEAMSTRESS_BROLLY_QUEST_COMPLETE">Perfetto! Dovrebbero essere più che sufficienti. Aspetta lì un istante e presto ti vedremo prendere il volo da queste regioni inferiori.</entry>
<entry name="ANT_MERCHANT_MEET">Rkraha. Uohk kha!<hpage>Mi scuso, signore. Sono capace di intendere la lingua di molti insetti, ma le vostre parole mi sono sconosciute.<page>Kha... kha mauak. Noku... gri?<hpage><hpage>Questi articoli che avete raccolto. Sono gli oggetti di un guerriero. Desiderate fare uno scambio?<page>Noku... noku!</entry>
<entry name="SEAMSTRESS_ACT_3_REPEAT">Muoviti, viandante! Stiamo tutti soffrendo a causa del tuo conflitto... Magari la prossima volta adoperati per esiti più tranquilli, d’accordo?</entry>
<entry name="PILGRIM_REST_SHOP_ITEM_DESC_SHARD_POUCH">Queste semplici schegge possono essere unite per formare qualcosa di grandioso, se riesci a capire quale forma dargli.</entry>
<entry name="SEAMSTRESS_BROLLY_HANDIN_REFUSE">Dopo tutto quel cacciare, non mi vuoi affidare il tuo bottino? Sei proprio buffa, sai. Così ti ingombrano le tasche e basta!</entry>
<entry name="SEAMSTRESS_WEARING_ORDER_BADGE">Ma che bella spilla hai sotto il mantello. Spero proprio che tu non abbia dovuto uccidere per averlo.<hpage>Il distintivo mi è stato concesso liberamente, Sarta, come ricompensa per un duello agguerrito ma leale.<page>Liberamente!? Però, però. Dunque mia sorella ha accolto un nuovo membro nel suo ordine... A quanto pare l’età ha addolcito anche il suo lato più stoico.<page>Non posso dire di avere nostalgia delle usanze antiche... ma certi riti, certi ricordi... vale la pena conservarli.</entry>
<entry name="ANT_MERCHANT_SHARD_POUCH_DESC">Rkraha. Tnk uokn.</entry>
<entry name="PILGRIM_REST_SHOP_PURCHASED">Sì, così va meglio. Condividere la tua devozione con me ti porterà certamente fortuna.</entry>
<entry name="SEAMSTRESS_MEET_ALT">Ma guarda che visione! No, non dirmelo! Sei strana davvero.<page>Il tuo portamento! La tua forma! Ti stanno dando la caccia? Ti stanno inseguendo? Per la Cittadella saresti un premio ambito.<hpage>È proprio come dite, signora. Sono stati gli insetti velati della Cittadella a portarmi nella vostra terra. Sto cercando la risposta al mio perché, e la esigerò con la forza, se necessario.<page>Ah! È anche aggressiva! Questi sono tempi duri, ma una viandante forte come te potrebbe invero portare cambiamenti.<page>Bene, ordunque! Non mi sta molto simpatica quella casta di santoni, e mi preoccupa la sofferenza di questo regno. Se hai dei conti in sospeso da regolare, forse posso aiutarti?</entry>
<entry name="RESTING_PILGRIM_DAZED">Oooooh... Aaah...</entry>
<entry name="HUNTRESS_QUEST_REPEAT">Assssspetto quella carne, tesssssi-tele. Portamene assai. A sufficienza per sssaziare la mia futura progenie.</entry>
<entry name="HUNTRESS_MEET">Tesssssi-tele... Il tuo olezzo è sssstrano... ma affine. La tua tensssssione ha un forte odore. Ti ssssembro una minaccia, forse?<hpage>È questa terra a costringermi ad essere cauta, insetto alto, e i vostri arti sembrano alquanto affilati e addestrati.<page>Sssssì.... Io uccido, anche volentieri, ma ssssssolo per nutrire il mio carapace, e la mia futura progenie.<page>La tua carne... potrebbe ssssssostentarci molto a lungo... ma è troppo difficile da estrarre... Il tuo lungo artiglio falso risponderebbe con un fendente ssssollecito.<hpage>Bene, dunque avete intuito le mie abilità, così come io le vostre. Allora propongo una tregua, cosicché potremo sopravvivere a questo incontro.</entry>
<entry name="SEAMSTRESS_ACT_3_MEET">Viandante! Le cose si stavano già mettendo male quando ci siamo congedate l’ultima volta. E ora vanno ancora peggio! L’intero mondo trema e geme, ed è tutto attraversato da filamenti anneriti!... <page>Non sarà mica opera tua, per caso?<hpage>... Sono in parte responsabile, ma sappiate che non era mia intenzione, e che mi sto adoperando per porvi fine.<page>Lo sapevo! Era ovvio che c’entrassi tu. E io che speravo che tu portassi il cambiamento. Invece hai portato la fine!<page>E allora sciò! Vai a riparare ai tuoi danni. Stiamo tutti soffrendo a causa del tuo conflitto... Magari questa volta adoperati per esiti più tranquilli, d’accordo?</entry>
<entry name="H_RUNT_QUEST_ACCEPT_LACK_TOOLS"><hpage>Tra non molto, piccola, ti porterò la carne, ma prima dovrò rintracciare gli strumenti adeguati a questo incarico. Il mio arsenale attuale non potrà adempiervi per intero.<page>Sssss... Non molto, ssssì?... Poi cresceremo anche noi?... Artigli affilati... carapaci duri... come i fratelli sssscappati...</entry>
<entry name="H_RUNT_QUEST_COMPLETE">Sssssì.... Ora. Cresceremo anche noi... ci abbufferemo... Come i fratelli... andati... tutti... lontano...<hpage>Buona fortuna, piccolina. Se questa terra potrà essere salvata, spero che troverai anche tu il tuo posto.</entry>
<entry name="HUNTRESS_QUEST_ACCEPT_LACK_TOOLS"><hpage>Non offrirò i miei organi, insetto alto, ma potrei portarvi la carne di altre creature uccise.<page>Bravisssssima, tesssssi-tele! Trapassssate. Sssssminuzzate. Sssstrinate! Portamele tutte. Ce ne vorranno tante per sssaziare la mia futura progenie.<hpage>È una richiesta onerosa. Prima dovrò rintracciare gli strumenti adeguati a questo incarico. Il mio arsenale attuale non potrà adempiervi per intero.<page>La mia progenie sta per sssssschiudersi, tesssssi-tele. Trova i tuoi strumenti. Adempi in fretta al tuo dovere, e verrai ricompensata per il masssacro.</entry>
<entry name="ANT_MERCHANT_CURVE_CLAWS_DESC">Auakh khe. Rnka. Uakht rk.</entry>
<entry name="PILGRIM_REST_SHOP_RUCKUS">Quella bestia! Quali terribili punizioni piombano su di noi per metterci alla prova! Noi pellegrini non abbiamo fatto alcun male, perché dobbiamo sopportare simili tormenti?<page>Dimmi, dove sta scritto? Quale legge dice che dobbiamo soffrire tutte queste pene per guadagnarci la più flebile speranza di felicità?<hpage>Terre selvagge come queste sono governate dall’istinto, non da leggi. Per sopravvivere, devi affidarti alla tua propria forza e alle tue capacità.<page>Cose che io non ho! Se ciò che dici è vero, tanto vale che esca fuori adesso e mi faccia divorare. Così mi risparmio l’angoscia!<hpage>Fai come credi, ma penso che tu ti stia sottovalutando. Risalire fin qua e sopravvivere così a lungo non è un’impresa di cui sono capaci molti pellegrini.<page>Umpf. Non sono migliore di nessuno di loro. È solo la fortuna ad avermi condotto fin qui, ed è sulla fortuna che continuerò a contare.</entry>
<entry name="SEAMSTRESS_BROLLY_QUEST_DECLINE">Fai come vuoi, viandante. Salire al di sopra di quei campi sarà un’impresa senza il mio talento.</entry>
<entry name="PILGRIM_REST_SHOP_TALK_DELIVERY"><hpage>Pellegrino, porto provviste da Cuorcampana, per aiutare i viaggiatori che passano di qui.<page>Un favore enorme... Pare che le nostre preghiere non vadano sempre inascoltate. Tanti piccoli desideri saranno esauditi da queste provviste.</entry>
<entry name="HUNTRESS_QUEST_REOFFER">Doneresssssti i tuoi organi ai miei piccoli, tesssssi-tele? Non appena si risveglieranno, saranno assaliti dalla fame.</entry>
<entry name="H_RUNT_MEET_QUEST_ACTIVE"><hpage>Avevo promesso degli organi a tua madre, piccola. Lei non c’è più, ma posso darli a te, se sei in grado di ricompensarmi in qualche modo?<page>La carne?... Per noi?... Sssssì, cacciatrice! Abbiamo regali... Artigli lunghi...<page>Portami la carne, ssssì... Dammi la carne... Vogliamo crescere forti... ssssì... Come i nostri fratelli duri e taglienti...</entry>
<entry name="H_RUNT_REPEAT">Anche noi... Adesssso dobbiamo crescere... Potenti... Resisssstenti...<page>Diventiamo anche noi cacciatrici...</entry>
<entry name="SEAMSTRESS_EXTRA_LORE_2">Solitamente evito di rovinare le sorprese, ma la curiosità mi spinge a chiedere. Sai perché ti perseguono? Quegli insetti della Cittadella?<hpage>Non ne ho la certezza, ma ho un forte sospetto...<hpage>Mi danno la caccia per la mia natura. Per la Seta prodotta nel mio carapace.<page>Aha! È così, senza dubbio! Incanalare la propria anima in un filo... La tua è una capacità rara a Lungitela, apprezzata oltre misura. Anima e Seta legate indissolubilmente.<page>È una capacità che è quasi andata perduta a Lungitela. Le antiche Tessitrici ne erano in possesso, ma adesso non ci sono più.<hpage>C’è un’altra creatura ancora in vita in questo regno che, almeno in parte, ha la mia stessa natura. Ho visto della Seta simile alla mia. Cattura i carapaci di coloro che percorrono le strade.<hpage>L’ho vista avvolgerli e possederli. C’è un volere dentro quel filo, una volontà che pare provenire da un luogo al di sopra di noi. La Cittadella...<page>Mmmmh... Hai una vista acuta. Quella Cittadella... Tutte le strade portano là, e tutte le risposte attendono là, e per arrivarci la salita è lunga, mia cara.<page>Ordunque! È ora che tu parta! Il tuo stile e la tua Seta sono belle cose, ma se resti troppo a lungo mi causerai solo guai!</entry>
<entry name="H_RUNT_QUEST_COMPLETE_DECLINE">Sssse la tiene?... Noi vogliamo la carne, cacciatrice... Ci sssserve la forza... Come gli altri... Come nosssstra madre...</entry>
<entry name="PILGRIM_REST_SHOP_ITEM_DESC_LOCKET">I ricordi ci pesano eccome, ma certi pellegrini vi si aggrappano con una devozione francamente sconveniente. Questo ricordo non è tuo, ma magari puoi trovare il modo di usarlo?</entry>
<entry name="ANT_MERCHANT_FRACTURED_MASK_DESC">Kha uokn. Krka tih.</entry>
<entry name="H_RUNT_QUEST_REOFFER">Abbiamo bissssogno di carne... cacciatrice... trova... porta... Così noi piccole cresciamo come i fratelli...</entry>
<entry name="H_RUNT_QUEST_COMPLETE_PRE">La carne... ssssento l’odore... L’hai portata?... Per farci crescere come i fratelli, con carapaci forti?</entry>
<entry name="H_RUNT_QUEST_ACCEPT"><hpage>Diversi miei strumenti possono preparare le carni come dici, piccola.Tra non molto potrò esaudire il tuo desiderio.<page>Sssss... Cresceremo anche noi?... Artigli affilati... carapaci duri... come i fratelli sssscappati...</entry>
<entry name="SEAMSTRESS_EXTRA_LORE_1">Attendi un momento, cara, prima di sgusciare via!</entry>
<entry name="HUNTRESS_QUEST_COMPLETE">Ben fatto, tesssssi-tele. La mia progenie si abbufferà e crescerà grazie a queste carni sssopraffine. <hpage>E meglio che si abbuffino degli organi altrui piuttosto che dei vostri, giusto?<page>Tsssssskkkk... Non ssssorprende che la tesssssi-tele abbia intuito la verità dietro le mie richieste. <hpage>Sono figlia di una come voi, e ho visto accadere cose simili molte volte. Nasceranno con grandi appetiti, denti e artigli affilati.<hpage>Nella frenesia dei primi attimi, la vostra carne li soddisferebbe tanto quanto quella di qualsiasi altro insetto. Questo banchetto è un diversivo, nella speranza di salvare il vostro carapace.<page>E me ne dovrei vergognare? Una madre che non vuole sssssacrificare sé stessa perché i suoi figli crescano forti? È sbagliato volerlo? Vederli volare per la prima volta, cacciare per la prima volta. Vederli uccidere, e crescere? <hpage>La scelta è solo vostra, madre alta. Non sarete giudicata certo da me. Ho già visto abbastanza sacrifici. Non posso dire che mi piacciano.</entry>
<entry name="ANT_QUEEN_HASMELODY_FLOWER_OWNED">Bestia pallida... portatrice di rovina... ti avevamo sentito... scrivere con crudeltà il nostro destino finale...<page>Se è il potere... che cerchi... il mio è svanito... mortale... rapito dal tempo...<hpage>O suprema, sono qui non per vedervi come voi siete, bensì per conoscervi per quello che eravate prima della monarca pallida, quando il vostro cuore batteva forte e coraggioso.<page>Kcha!... Allora guardami... bestia... Quei ricordi remoti... Il mio una volta era potere... fiero... potere... indomito...</entry>
<entry name="ANT_QUEEN_HASMELODY_REPEAT">La mia forza... il mio potere... Riusciresti a impossessartene, bestia pallida?... Sei così forte?...<hpage>Scopriamolo insieme, o suprema...</entry>
<entry name="H_RUNT_QUEST_REPEAT">Portami la carne, ssssì... Cacciatrice... tanta...<page>Per essere forti anche noi... grandi... come gli altri...</entry>
<entry name="SEAMSTRESS_BROLLY_AFTER_GET"><hpage>Un lavoro impeccabile, Sarta. Le vostre modifiche mi saranno di enorme aiuto.<page>È stato un piacere, cara. Raramente ho l’opportunità di applicare un cucito così sofisticato. Una guerriera come te potrà apprezzare appieno le mie aggiunte.<page>E adesso librati in volo, viandante, e cerca di non morire. Non vorrei che il mio duro lavoro andasse sprecato.</entry>
<entry name="HUNTRESS_TALK_CITADEL">L’hai visssta... piccola tesssssi-tele... la crudele Cittadella, che giace opprimente su quessssta terra?<page>La mia fame può sembrare sssmodata, ma in quel luogo... il conssssumo è ssssfrenato.</entry>
<entry name="PILGRIM_REST_SHOP_TALK_REPEAT">Noi pellegrini ci aiutiamo a vicenda, vivi o morti. Condividere è un gesto di devozione, soprattutto per coloro che danno.</entry>
<entry name="HUNTRESS_QUEST_OFFER">Ressssti qui, tesssssi-tele?... La mia progenie vuole carne, e tanta... gli organi degli altri, o forssssse vuoi offrire i tuoi?<page>Dare le calde viscere di carapace in pasto alla mia progenie in occasione della loro nascita?</entry>
<entry name="HUNTRESS_QUEST_COMPLETE_PRE">L’hai trovata, tesssssi-tele! Ne hai l’odore addosso, tutti quegli organi, sssssapientemente preparati per il banchetto.</entry>
<entry name="PILGRIM_REST_SHOP_MEET">Sei venuta a riposare il tuo corpo stanco? La salita è sfiancante, e anche i devoti devono ricordarsi dei loro limiti.<hpage>È sconvolgente che insetti non armati riescano ad arrivare così lontano.<page>Infatti. Siamo fortunati ad avercela fatta sin qui. Più fortunati di molti altri. O forse, la differenza tra l’essere fortunati e sfortunati sta solo nella fede?<page>E ora, mentre riposiamo, perché non facciamo uno scambio? Se hai dei grani, io li accetto di buon grado.</entry>
<entry name="H_RUNT_QUEST_OFFER">Cacciatrice... ressssta... Artiglio lucente... ancora... Aiuterai a... cercare?...<page>Noi vogliamo carne, e tanta... Cacciatrice... Ne vogliamo assssai... Strinata... Trapassata... Sminuzzata...<page>Vogliamo crescere forti... ssssì... Come i nostri fratelli duri e taglienti...</entry>
<entry name="SEAMSTRESS_MEET">Ma guarda che visione! No, non dirmelo! Sei strana davvero.<page>Il tuo portamento! La tua forma! Ti stanno dando la caccia? Ti stanno inseguendo? Per la Cittadella saresti un premio ambito.<hpage>È proprio come dite, signora. Sono stati gli insetti velati a portarmi nella vostra terra. Li sto cercando per avere risposte.<page>Ah! È anche aggressiva! Questi sono tempi duri, ma una viandante forte come te potrebbe invero portare cambiamenti.<page>Bene, ordunque! Non mi sta molto simpatica quella casta di santoni, e mi preoccupa la sofferenza di questo regno. Se hai dei conti in sospeso da regolare, forse posso aiutarti?</entry>
<entry name="H_RUNT_MEET">Cacciatrice... Artiglio lucente... Non mi uccidere... Ho il carapace ssssottile. Ssssa di poco...<page>Sssono nata diversa dagli altri, loro sono grossi e duri... Hanno mangiato e sono volati via.<hpage>So cos’è successo, piccolina. La carne dell’alta madre è stata il pasto della progenie appena nata.<hpage>È stata colta da un destino comune. Forse troppo comune...<page>Tutto andato via... madre, la ssssua carne... la sssua vita.... per i miei fratelli forti... non per noi piccine... Mai per noi....</entry>
<entry name="ANT_QUEEN_HASMELODY">Bestia pallida... portatrice di rovina... ti avevamo sentito... scrivere con crudeltà il nostro destino finale...<page>Se è il potere... che cerchi... il mio è svanito... mortale... rapito dal tempo...<hpage>O suprema, sono qui non per vedervi come voi siete, bensì perché vi ricordiate cosa eravate prima della monarca pallida, quando il vostro cuore batteva forte e coraggioso.<hpage>Quel cuore pulsante è ciò che cerco, ma sappiate che le mie intenzioni sono nobili.<hpage>Lo desidero soltanto per salvare queste terre e liberarle da questo morbo fatale originatosi dal filo e dal vuoto.<page>Kcha!... Se potrai... bestia... Se ci riuscirai... Il mio una volta era potere... fiero... potere... indomito...</entry>
<entry name="H_RUNT_QUEST_DECLINE"><hpage>Le sorti della tua terra sono ormai troppo tragiche, piccola. Non posso attardarmi per aiutarti a crescere.<page>Sssss... Quindi i cacciatori vivono... uccidono... solo per sé... come i fratelli...</entry>
<entry name="PILGRIM_REST_SHOP_TALK2">Questi campi sono afosi e ostili, un luogo terribile per noi pellegrini, e poco più su si trovano le uggiose terre umide, un tempo sinonimo di abbondanza, ora in preda a piogge di limo e acqua torbida.<page>Le terre tutt’intorno ci puniscono, ma è la prova a cui siamo sottoposti. Al di sopra di tutto quanto, risplende la Cittadella, nostra destinazione e nostro premio...<page>Ci arriverò, vedrai. Ormai mi sono guadagnato il mio posto in quel paradiso.</entry>
<entry name="PILGRIM_REST_SHOP_TALK1"><hpage>Questo luogo è la tua abitazione permanente, o ti stai solo accampando?<page>Noi pellegrini non abbiamo casa, esiste solo il cammino. Cosa ci attende alla fine, non so dirlo.<page>Riposerò qui solo per poco. Quando avrò raccolto abbastanza grani, sarò pio abbastanza da risalire senza paura.</entry>
<entry name="SEAMSTRESS_MET_PINSTRESS"><hpage>Mi è capitato di incontrare un insetto del tutto simile a voi, alle propaggini di Lungitela.<hpage>A giudicare dalla sua casa, i suoi indumenti e le sue abilità, immagino che siate imparentate?<page>È così. Hai conosciuto mia sorella, d’armi perlomeno. Mi fa piacere che sia ancora in vita.<page>Era l’ultima a fare onore all’antica arte dello spillo... Io di certo non condivido più molti di quei violenti valori.<page>Ti avviso, viandante, mia sorella può sembrare simpatica e affabile, ma sotto sotto c’è l’anima di un’assassina.</entry>
<entry name="HUNTRESS_QUEST_COMPLETE_DECLINE">Non desideri che la mia progenie cresssssca forte, tesssssi-tele? Sei una creatura crudele. Immagino che al tuo piccolo carapace ssssserva molto meno?</entry>
<entry name="PILGRIM_REST_SHOP_ITEM_DESC_COINSET_S">Ti allaccio i grani con un filo, a una cifra modica. È il modo più sicuro per non perderli.</entry>
<entry name="RESTING_PILGRIM_MEET">Ooohhh... Sorella, il mio carapace dolente sta per spezzarsi. La mia voce si incrina... Quasi non riesco più a cantare.<hpage>Temo che la strada che ti attende non sarà molto più facile. Se non puoi interrompere il tuo pellegrinaggio, dovresti almeno riposare bene prima di proseguire.<page>Aah... Ma le impurità perseguitano ogni nostro passo, sorella. Se riposiamo troppo a lungo, ci raggiungeranno. Così... così si canta...</entry>
</entries>
